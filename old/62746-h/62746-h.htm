<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="hu" lang="hu">
<head>
<meta name="generator" content=
"HTML Tidy for HTML5 for Linux version 5.7.16" />
<meta http-equiv="Content-Type" content=
"text/html; charset=utf-8" />
<meta http-equiv="Content-Style-Type" content="text/css" />
<title>The Project Gutenberg eBook of A gazdag szegények by Mór
Jókai</title>

<style type="text/css">
/*<![CDATA[*/
body {
 margin-left: 10%;
 margin-right: 10%;
}

h1,h2,h3 {
 text-align: center;
 clear: both;
}

h2,h3 {
 margin-top: 2em;
}

h2 span.smaller {
 font-size: 80%;
 line-height: 300%;
}

p {
 margin-top: 0.75em;
 margin-bottom: 0.75em;
}

body > p {
 text-align: justify;
 text-indent: 1.5em;
}

hr {
 width: 33%;
 margin-top: 2em;
 margin-bottom: 2em;
 margin-left: auto;
 margin-right: auto;
 clear: both;
}

hr.chap {width: 65%}
hr.tb {width: 25%;}

table {
 margin-left: auto;
 margin-right: auto;
}

table.with-border, .with-border td {
  border: 1px solid black;
  border-collapse: collapse;
}

td {
 padding-left: 1em;
 padding-right: 1em;
}

.pagenum {
/*  visibility: hidden; */
 position: absolute;
 right: 2%;
 color: gray;
 font-size: smaller;
 text-align: right;
 text-indent:0;
}

.tdr {text-align: right;}

.blockquot {
 margin-left: 10%;
 margin-right: 0%;
 text-align: justify;
/*  font-size: 0.9em; */
 text-indent: 1.5em;
}

.center {
 text-align: center;
 text-indent: 0;
}

.right {
 text-align: right;
 margin-right: 1.5em;
}

em.gesperrt {
 font-style: normal;
/*  font-weight: normal; */
 letter-spacing: 0.2em;
 padding-left: 0.2em;
}

.caption-small {font-weight: bold; font-size: small;}

.caption {font-weight: bold;}

.caption-large {font-weight: bold; font-size: large;}

.caption-150 {font-weight: bold; font-size: 150%;}

.figcenter {
 margin: auto;
 text-align: center;
}

.footnotes {
 border: dashed 1px;
}

.footnote {
 margin-left: 10%;
 margin-right: 10%;
 font-size: 0.9em;
 text-align: justify;
}

.footnote .label {
 position: absolute;
 right: 84%;
 text-align: right;
}

.fnanchor {
 vertical-align: super;
 font-size: .8em;
 text-decoration: none;
}

.poem {
/* margin-left:5%; */
/* width: 90%; */
 font-size: 0.9em;
 display: table;
 margin: auto;
 text-align: left;
}

.poem .stanza {
 margin: 1em 0em 1em 0em;
}

.poem span.i0 {
 display: block;
 margin-left: 0em;
 padding-left: 3em;
 text-indent: -3em;
}

.transnote {
 background-color: #E6E6FA;
 color: black;
 padding: 0.5em;
 font-family: sans-serif, serif;
 font-size: 0.9em;
}

.transnote p {
 text-align: center;
 text-indent: 1.5em;
}

ul.TOC {
 list-style-type: none;
 padding-left: 10%;
 text-indent: -5%;
 width: 70%;
 text-align: justify;
}

.TOC .roman {
 width: 4em;
 display: inline-block;
 text-align: right;
/*  margin-left: 1em; */
/*  margin-right: 1em; */
}

span.ralign {
 position: absolute;
 text-align: right;
 right: 15%;
 top: auto;
}
/*]]>*/
</style>
</head>
<body>


<pre>

The Project Gutenberg EBook of A gazdag szegények, by Mór Jókai

This eBook is for the use of anyone anywhere in the United States and
most other parts of the world at no cost and with almost no restrictions
whatsoever.  You may copy it, give it away or re-use it under the terms
of the Project Gutenberg License included with this eBook or online at
www.gutenberg.org.  If you are not located in the United States, you'll
have to check the laws of the country where you are located before using
this ebook.



Title: A gazdag szegények
       Regény

Author: Mór Jókai

Release Date: July 24, 2020 [EBook #62746]

Language: Hungarian

Character set encoding: UTF-8

*** START OF THIS PROJECT GUTENBERG EBOOK A GAZDAG SZEGÉNYEK ***




Produced by Albert László from page images generously made
available by the Google Books Library Project






</pre>

<div class="transnote">
<h3>Megjegyzések:</h3>
<p>A tartalomjegyzék a <a href="#Page_266">266</a>. oldalon
található.</p>
<p>Az eredeti képek elérhetők innen: <a href=
"http://books.google.com/books?id=KOtkAAAAMAAJ">http://books.google.com/books?id=KOtkAAAAMAAJ</a>.</p>
<p>Facebook oldalunk: <a href=
"http://www.facebook.com/PGHungarianTeam">http://www.facebook.com/PGHungarianTeam</a>.</p>
</div>
<hr class="chap" />
<div class="chapter"></div>
<div class="figcenter"><img src="images/cover.jpg" alt="" title=
"" /></div>
<hr class="chap" />
<p class="center"><span class="caption-150">JÓKAI MÓR<br />
ÖSSZES MŰVEI</span></p>
<p>&nbsp;</p>
<p>&nbsp;</p>
<p class="center"><span class="caption">NEMZETI KIADÁS</span></p>
<p>&nbsp;</p>
<p>&nbsp;</p>
<p class="center"><span class="caption">LXXIX. KÖTET</span></p>
<p class="center"><span class="caption">A GAZDAG
SZEGÉNYEK</span></p>
<p>&nbsp;</p>
<p>&nbsp;</p>
<p class="center"><span class="caption">BUDAPEST</span></p>
<p class="center"><span class="caption-small">RÉVAI TESTVÉREK
KIADÁSA</span></p>
<p class="center"><span class="caption-small">1897</span></p>
<hr class="chap" />
<h1>A GAZDAG SZEGÉNYEK</h1>
<p>&nbsp;</p>
<p class="center"><span class="caption">REGÉNY</span></p>
<p>&nbsp;</p>
<p class="center"><span class="caption-small">IRTA</span></p>
<p class="center"><span class="caption-large">JÓKAI MÓR</span></p>
<p>&nbsp;</p>
<p>&nbsp;</p>
<p class="center"><span class="caption">BUDAPEST</span></p>
<p class="center"><span class="caption-small">RÉVAI TESTVÉREK
TULAJDONA</span></p>
<p class="center"><span class="caption-small">1897</span></p>
<hr class="chap" />
<div class="chapter"></div>
<p><span class="pagenum"><a name="Page_1" id=
"Page_1">-1-</a></span></p>
<h2><span class="smaller">I. FEJEZET.</span><br />
A «VIGYÁZZ».</h2>
<p>«Hat órai késés a rutkai vegyes vonatnál.»</p>
<p>Ez volt olvasható a magyar államvasuti pályafő előcsarnokában
levő fekete táblán.</p>
<p>Még akkor nem volt készen a pompás központi palota, mely a
kerepesi-út végét, mint egy nagy diadalkapu zárja el mostanság; egy
kicsiny, inséges pályaházacska fogadta a felső Magyarországról
érkező utasokat, a kik onnan aztán a város leghosszabb, legszűkebb
és legdöczögősebb stáczió-utczáján keresztül jutottak el,
omnibuszháton a vendégfogadókkal ellátott zónába.</p>
<p>A szokottnál is nagyobb hóesés minden utazási programmot
meghazudtolt. A főváros legjártabb utczáin két oldalt egész
hegylánczok voltak felhalmozva hóhegyekből, a miknek a kihordására
gondolni sem lehetett. Az egész nap folyton dühöngő zivatar
mindenütt betemette a mély utakat. Az egész vasutvonalon tábor
számra dolgozott folyvást a napszámos sereg, a hóekék túrták a
hótorlaszokat, a mit egyik félnap végeztek, a másik félnap megint
visszarontotta a zivatar. A hó úgy szakadt egyik órában, mintha
milliárd ludat mellesztenének odafenn, a másik órában meg apró
tűalakokban kavargott, mint a porfelleg. Valóságos szibériai éjjel
volt.</p>
<p>A pályaház perronján csak három emberi alakot látni. Az egyik a
kapus, a ki időről-időre kitekint, hogy esik-e <span class=
"pagenum"><a name="Page_2" id="Page_2">-2-</a></span> még a hó? A
másik egy konstábler, a ki a bolthajtásnak abba a szegletébe
támaszkodik, a melybe nem fuj a szél, fején a viaszkos vászonnal
behuzott kalap, vállán a kurta kaucsuk lebernyeg. «Czudar idő»,
mondja a kapus. «Kutyának való idő!» kontráz neki a rendőr. A
harmadik alak czivilben van, kurta prémes gallérú dókában,
vidraszinű nemez süveg a fején, a nyakán koczkás gyapot kendő
körülcsavarva, két keze a zsebébe dugva, az egyikből bőrrel bevont
vasbot mered elő. Ez a harmadik folyvást járkál a perronon
hosszában végig, egyszer rohamléptekben teszi meg az utat, máskor
tánczolva, járja a polkát, meg a csárdást, egyik bokáját a másikhoz
ütögetve, nem azért, mintha jó kedve volna, hanem hogy a lába el ne
fagyjon. Ez egy detektiv.</p>
<p>A napos tiszt benn ül a szobában, az a távirógépnél van
elfoglalva. Ilyen kritikus időben az állomások folyvást
korrespondeálnak.</p>
<p>Egyszer aztán kutyaüvöltés hangzik valahol a távolból.</p>
<p>– No hála légyen a herkópáternek! mondá a kapus. Csak jön már az
a kalarábévonat!</p>
<p>– Honnan tudja? kérdi a detektiv. Még nem csenget a
villanyos.</p>
<p>– Hát hogy a «Vigyázz» kutya ugat. Az hamarább megérzi.</p>
<p>– Igazán. A directio kutyát tart, a ki jelez?</p>
<p>– Nem a directióé az, hanem az öreg vasutőré, a Kapor Ádámé.
Szegény öreg, ezzel a kutyával tesz ki egy emberszámot. Nem is
tréfa dolog, negyvennyolcz óráig egyhuzamban ott ülni abban a kis
butikban, lesni a vonatot, jó vágányba igazítani a váltót! Öreg
embernek laposakat pislant már a szeme, könnyen leragad. Hát
arravaló a «Vigyázz», hogy azalatt, a míg a gazdája az oduban
bóbiskol, a kutya kifekszik a sinekre, s már egy mértföldnyire
meghallja a vonat dübörgését, akkor aztán elkezd csúnyául vonítani,
a hogy most teszi, hogy ha az Ádám el talált volna szunyókálni, hát
fölébredjen. <span class="pagenum"><a name="Page_3" id=
"Page_3">-3-</a></span></p>
<p>– Az már derék egy kutya!</p>
<p>– De még azt is megteszi, hogy ha az öreg álmos fővel nem az
igazi váltóhoz czammog, hát megfogja a dókája szélit s
odaránczigálja az igazihoz. Nem is esett az öreggel semmi hiba,
pedig húsz esztendeje, hogy itt őrzi a váltót.</p>
<p>– Az is szép mulatság!</p>
<p>Csak öt percz mulva a kutyaugatás után kezdett el a villanyos
csengetyü berregni, s nemsokára lehetett hallani a közeledő mozdony
hosszan nyujtott s többször megczifrázódott fütyölését.</p>
<p>A czivilruhás odadörmögött a rendőrhöz:</p>
<p>– No János, most a placzra!</p>
<p>Erre a rendőr odaplántálta magát a kijárat elé. A kapus a
csengetyühöz ment s megadta a jelt a vonat érkezéséről. A
kolomphangra előjött az egyenruhás hivatalnok, meg egy pár
teherhordó, birkabőr süvegben, ködmönben, bagaria csizmában.</p>
<p>A vonat itt prüszkölt, dörömbölt már a város alatt, valami
karistoló hangot is vegyítve a zaj közé, a mi szokatlan volt. Ez a
hóekének a harsogása, a mit maga előtt tol a mozdony, mert a
hótorlasz egész az indóházig ellepte a vágányt.</p>
<p>Ezzel a hozzátoldott nyújtványnyal csakugyan úgy néz ki a
mozdony, mint valami özönvíz előtti Saurus, a ki szörnyeteg orrával
a jégmezőt túrja maga előtt. A waggonok úsznak a felkavart
hófellegben.</p>
<p>S a hó eke mellett, közvetlen a mozdony előtt, üget egy kis
lompos szőrű fehér-fekete tarka, hegyes fülű, kurtafarkú kuvasz,
mintha ő volna a pilota, a ki a vonatot vezeti. Néha olyan közel
éri a mozdony, hogy megtaszítja, akkor nagyot ugrik, de a vágányról
azért le nem tér. Ez a «Vigyázz».</p>
<p>Mikor aztán a mozdony megáll a perron előtt, két oldalt fujtatva
a kibocsátott forró gőzt, akkor kettőt csahint a kutya, mintha az ő
helybenhagyása nélkül nem állna meg <span class="pagenum"><a name=
"Page_4" id="Page_4">-4-</a></span> a vonat, s azzal kiugrik a
sinek közül s lerázva a bundájáról a havat, először is a kalauzokat
veszi számba. Az első kalauz jó embere, azt azzal üdvözli, hogy
egyet ugrik rá, s a két első lábával megtaszítja, a második kalauz
ellenben nem birja a bizodalmát, annak háttal fordul s a hátulsó
lábaival szórja feléje a havat.</p>
<p>Mind a két kalauznak a szeméig van húzva a csuklyája, a nyaka
kendőbe csavarva, csak az orrát látni az arczából.</p>
<p>A vonat áll a mozdonyon kívül egy szenes kocsiból, azután jön a
postakocsi, ahhoz van kötve egy katonaszállító tárkocsi, mely tömve
van munkásokkal, arra következik egy sárgára és zöldre festett
waggon, I. és II. osztályú szakaszokkal, leghátul egy kakaoszinű
III. osztályú, a bagázsiás szekereket, úgy látszik, elhagyták
valahol.</p>
<p>A detektiv bekandikált az első és második osztályokba, a miknek
az ablakain kivilágított a lámpafény. Kívülről is láthatta, hogy a
szakaszok mind üresek.</p>
<p>– Hát nincs pasasir? – kérdi a Nro 1. kalauztól.</p>
<p>Az először nem hallja a kérdést, mert a füle be van takarva,
azután meg nem felel, mert a szája be van kötve, s csak a
másodszori kategorikus felhivásra ad precziz választ.</p>
<p>– Van ördög!</p>
<p>– Hát hol maradtak?</p>
<p>– Ott pokolba: Hatvanba.</p>
<p>Azzal tovább tappog, a munkások futó börtönét felnyitni. Azok
vannak valami harminczan, mindannyian vaslapátokkal ellátva. A mint
leszabadulnak, futnak egyenesen a kantinba felmelegedni.</p>
<p>A detektiv erre a Nro 2. kalauzhoz fordul, a ki a III. osztályú
kocsik ajtajait nyitogatja fel. Ez már részletesebb választ ad,
csakhogy nehéz a szavát megérteni, úgy be van rekedve, mint a
hasadt orgonasip.</p>
<p>Az I. és II. osztály pasasirjai, mikor megtudták a hatvani
<span class="pagenum"><a name="Page_5" id="Page_5">-5-</a></span>
állomáson, hogy a hó eltemette az útat, mind kiszálltak, ott
maradtak az állomásházban. Megvárják, míg a vegyes vonat
felszabadítja az útat, s majd csak a kassai gyorsvonattal fognak
eljönni reggel. A III. osztályban levő utasok eljöttek.</p>
<p>Akkor aztán ezeket vette szemügyre a detektiv.</p>
<p>Először kiszállt a waggonból egy felvidéki atyafi, a ki
fenyőmadarakat, meg húros rigókat hozott hosszú füzérekben
felakasztva elől-hátul a vállán. Ennek épen ilyen zegernye időben
kell utazni.</p>
<p>Azután kibontakozott a kocsiból egy terjedelmes testalkatú
asszonyság, nagykendőkkel összevissza kötözve. Mikor lejutott a
hóba, akkor egy fiatalabb nőalak elkezdett neki leadogatni
mindenféle alakú kosarakat, a mik gondosan bevoltak bugyolálva,
kettőt, hármat, négyet. A kofa ráförmedt a detektivre, hogy fel ne
rúgja a kosarát, mert tojás van benne. Ez is ilyenkor a
legkeresettebb árúczikk a fővárosban. Mikor minden kosár le volt
adogatva, akkor az a fiatalabb nő is kiszállt a kocsiból. Szürke
szoknya volt rajta, a feje bekötve koczkás gyapot kendővel, a szája
pedig egy fekete selyem kendővel. Az egyik kezében volt egy
fogantyús utazó ládika, meglehetős kopott. A másikban egy füles
kézikosár. A harmadik utiteher, egy vászonesernyő, a hóna alá volt
szorítva.</p>
<p>Egy hordár átakarta venni a ládikáját, de nem adta oda neki,
«majd csak magam viszem». Ez sajnálja a rézpénzt.</p>
<p>A fenyőmadaras atyafi, meg a tojásos kofa elébb kötelességüknek
tartották a fináncz ajtaját felkeresni, s kiváltani a fogyasztási
adóról felelő bárczát, a fiatal nő azalatt leült a nyilt csarnokban
egy padra, a bőröndjét meg a kosarát maga mellé téve.</p>
<p>A detectiv nagyokat tappogott, a perronra visszatérve,
boszuságból-e, vagy csak hogy leverje a csizmáiról a havat, odament
a konstáblerhez.</p>
<p>– A kire mi áfpászolunk, az elmaradt Hatvanon a többi
pasasirokkal, s csak reggel felé jön meg a gyorsvonattal,
<span class="pagenum"><a name="Page_6" id="Page_6">-6-</a></span>
ha megjön. Én addig be megyek a kantinba, ha valamit kitudnék a
munkásoktól. Talán azok látták. Maga addig itt maradhat.</p>
<p>– Köszönöm a grátiáját.</p>
<p>A két élelmiszerszállító utas aztán jó későre elvégezve a dolgát
a finánczczal, átkelt a kijáraton, átadva a kapusnak az utijegyeit.
Az állomási tiszt kiadta a parancsot, hogy a gázt el kell oltani a
külső lámpákban, több vonat az éjjel nincs jelezve. Aztán a Kapor
Ádámot fel kell váltani, huszonnégy órára. Következik helyébe
váltóőrnek a Kövecs Péter. Azzal az is ment aludni.</p>
<p>Az a fiatal utasnő pedig csak ült ott a padon, a kezét eldugva a
nagykendője alá. Még karmantyuja sem volt.</p>
<p>De valaki mégis észrevette az ottlétét, a Vigyázz, oda ment
hozzá, körülszaglálta.</p>
<p>– Kutyuskám! suttogá a hölgy.</p>
<p>A Vigyázz erre mind a négy lábát előre feszíté, elkezdé a
kurtafarkát erősen csóválni s kettőt vakkantott, azon a hangon, a
mely azt jelenti a kutyánál, hogy bizalommal viseltetik az
illetőhöz. Akkor aztán megugrott és elszaladt.</p>
<p>A fiatal nő tovább is ott maradt, le-lerázva a kendőjéről a
szitált havat, a mit a szél kívülről behordott.</p>
<p>Egyszer aztán czammogó lépések hangzottak a vasut mentén. Valami
lámpás fénye vereslett a hófuvat ködfátyolán keresztül.</p>
<p>A felváltott őr jött a kutyájával. Az egész ember egy nagy guba
volt, az arczából nem lehetett mást látni, mint két torzomborz
bajuszt, a miről jégcsapok függtek alá. Az egyik kezében volt a
tokba dugott jelző zászló, a másikban egy erősen bedrótozott
lámpás.</p>
<p>Mikor a pad előtt elczammogott az őr, a kutya megint azt a
bizalmas kettős csahintást hallatá s erre az ember észrevette, hogy
ott a padon valaki ül. Megállt és odavilágított rá a lámpájával.
Látta, hogy az egy fiatal leány.</p>
<p>– Hát maga, lelkem, mire vár itt? <span class="pagenum"><a name=
"Page_7" id="Page_7">-7-</a></span></p>
<p>– Arra várok, hogy megvirradjon. Késő éjjel nem mehetek magamban
a városba.</p>
<p>– Hát nem ide való?</p>
<p>– Nem. Vidékről jöttem.</p>
<p>– Hiszen elmehetett volna az omnibuszszal a vendéglőig.</p>
<p>– Én nem szállhatok vendéglőbe, mert ott drága az élet.</p>
<p>– Hát miért jött Budapestre?</p>
<p>– Munkát keresni.</p>
<p>– Hát aztán miféle munkát tud maga?</p>
<p>– Tudok varrni, meg himezni.</p>
<p>– Hát aztán csak így jött fel Budapestre, hogy majd eljár
boltról-boltra, hogy kinek kell a maga munkája?</p>
<p>– Azt gondolom, hogy úgy kezdik.</p>
<p>– Hát addig miből él meg?</p>
<p>– Hoztam hat zsemlyét a kosaramban. Ez hat napra elég.</p>
<p>– No ez derék! Hát mondok én magának valamit. Én itt lakom nem
messze a várostól, mindjárt a Kalvária mellett. A feleségem mosóné.
Becsületes asszony. Annak van egy kis kamrája, a mosókonyha
mellett. Azt kiszokta adni ilyen maga forma varró leányoknak. Nem
sok a fizetés. Fűteni sem kell a kamarát, mert a mosókonyháról elég
meleget kap. A feleségem még munkát is szerez a leányoknak, sok uri
házban bejáratos. Most épen faczér a kamrája. A mult héten történt,
hogy a mamzell, a ki nála lakott, (Lidinek hivták, én biz a másik
nevét soha sem kérdeztem) egy este csak nem jött haza. Keresték,
kurrentálták, de nem került elő. Azt hiszem a Dunába ugrott. Ki
tudja mi oka lehetett rá? A leányoknál olyan könnyen megy az. Hát
jobb, mint ha gyufát ivott volna. No hát, ha nincs valami jobb
szándéka, hát eljöhet az én szállásomra. A feleségem szívesen
látja, még majd engem is megdicsér, hogy milyen élelmes ember
vagyok, röptiben fogok a számára új czimmerfrajlát. <span class=
"pagenum"><a name="Page_8" id="Page_8">-8-</a></span></p>
<p>A fiatal nő felállt a helyéről, felvette a bőröndjét és a
kosarát, s azt mondta, «menjünk».</p>
<p>A Vigyázz, megértve, hogy az egyezség, mely kétségtelenül az ő
beleegyezését is birta, megköttetett, vidám csaholást indított meg
s azzal kivéve a hölgy kezéből a füles kosarat, azt a fogai közé
vette s előre futott vele a kijárathoz.</p>
<p>A constabler akkor is ott állt.</p>
<p>Először ráismert a kutyára, a kutyáról a gazdájára, s a gazdáról
a vele jövő kisasszonyra, a hogy illik tapasztalt rendőrhöz.</p>
<p>– No te Vigyázz! Hát Ádám apó! Baktatunk haza? Nini, hát
megkerűlt a mamzell Lidi? Csak látogatni volt oda haza?</p>
<p>– Az ám. Hagyta rá az öreg. Lássa, magának most semmi dolga,
elhozhatná a leányasszonykának az utitáskáját: ne czepelje
maga.</p>
<p>– Megtenném szivesen. De most ide vagyok leszegezve. Az a
parancsolat, hogy egy konteszre kell rálesnünk, a ki hazulról
megszökött a mai vonattal, de a táviró se kutya! Eléje került.</p>
<p>– S ezt most el akarják fogni? kérdé az őr.</p>
<p>– Elfogni nem kötelességünk, hanem ha felismertük, észrevétlenül
és minden feltünés nélkül kisérnünk kell, a hol meg fog szállni, s
arról hírt adni az alkapitány úrnak. A detectiv is ott van.</p>
<p>Az öreg nevetett egy kicsit.</p>
<p>– Hajh, édes János öcsém, ha én a maga bőrében volnék: azt
mondanám a detectivnek, hogy gyanum volt erre a leányzóra, itt ni,
hogy hátha ez az a bizonyos grófkisasszony, s ez alatt az ürügy
alatt elkisérném a lakásáig hivatalból. Hahaha!</p>
<p>Az öreg nevetett a jó ötletnek. A konstábler is nevetett rajta.
Aztán utoljára maga a mamzell is úgy tett, mint a ki nem állhatja
meg, hogy ne nevessen ezen a bolondságon. <span class=
"pagenum"><a name="Page_9" id="Page_9">-9-</a></span></p>
<p>Hanem aztán a konstábler nagy hirtelen visszanyerte a
kötelességszabta hivatalos nyugalmat. Megtörlé az arczát a
kalapjából kivett zsebkendővel, aztán megint feltette a kalapot
zsebkendőstül, s lehuzta az álla alá a viharszíjt, a mi igen
szigorú kifejezést ád az arcznak.</p>
<p>– Azt nem tehetem, Ádám apó. Én megesküdtem rá, hogy soha hamis
tudósítással az előljáróságot tévutra vezetni meg nem kisértem.
Jójczakát öreg apó. Jójczakát szép kisasszony. Köszöntetem a Zsuzsa
nénit. Holnap reggel majd ellátogatok magukhoz.</p>
<p>– Ott van ám a konstábler úrnak az abstájgkvártélya mi nálunk,
mikor fráj napja van: ő meg egy padlásszobát bir tőlünk, magyarázá
Ádám apó az új lakónőnek, mikor már a váróteremből kimentek.</p>
<p>Azután annyira vitte a nagylelkűséget az öreg, hogy maga
ajánlkozott a mamzellnek a bőröndje vitelére.</p>
<p>– Köszönöm! szólt visszautasítva az ajánlkozást a fiatal hölgy.
Nem szoktam én soha hordárral czepeltetni magam után az uti
bőröndömet.</p>
<p>Igazat mondott. Mert üveges hintóban szokták azt utána
szállítani. Ő volt az az eltünt grófkisasszony, a ki felől a
detectivnek meg a konstáblernek bizonyságot kell vala szerezni.</p>
<p>Igen jó helyet talált magának a biztos elrejtőzésre. Azt a kis
kamrát, a melynek a padlásán maga a rendőr tanyázik; ott csak nem
fogja senki keresni.</p>
<h2><span class="smaller">II. FEJEZET.</span><br />
A PIKUSZ.</h2>
<p>Mikor a pályaházból kiléptek, épen egy olyan szélroham sepert
végig az utczán, hogy meg kellett állniok. Az esernyőt, a mit a
leányzó kifeszített, egyszerre kifordította a szél, s a szoknyáit
nagy rendetlenségbe hozta, a min nem tudott segíteni a kezében
tartott bőrönd miatt. <span class="pagenum"><a name="Page_10" id=
"Page_10">-10-</a></span></p>
<p>– Abból az esernyőből nem lesz prédikácziós halott, mondá az
öreg vasuti. Hagyjunk fel most minden teketoriázással. Adja ide a
kisasszony a bőröndjét, majd én viszem; tudom, hogy nincs tele
aranynyal. Az esernyőt csapja a hóna alá, aztán az egyik kezét
akaszsza a karomba, a másikkal fogja a szoknyáját, aztán hunyja be
a szemét.</p>
<p>A hölgynek el kellett fogadnia az ajánlatot.</p>
<p>Azzal elkezdődött az expediczió. Méternyi magas volt a hó, a min
keresztül kellett gázolni s a szél szembefútt.</p>
<p>– Csak addig tart ám ez a gyilkos szél, a míg a Stáczió-utcza
szegleténél bekanyarodunk. Dörmögé az öreg. Odáig egész gőzerővel
kellett dolgoznia.</p>
<p>Egyszer aztán elérték az első házat: ott megállhattak lélekzetet
venni.</p>
<p>– Csinos kis szelecske, mondá az őr. No már most ki lehet
feszíteni az umbrélát. Várjon, majd én tartom a feje fölé. Aztán
csak egész bátran tegye. Szóljon hozzám, hogy «Ádám bácsi». Kapor
Ádám a nevem. Tegyen úgy, hogy az emberek azt gondolják, hogy régi
ismerősök vagyunk.</p>
<p>– Hát találkozunk mi itt most még emberekkel?</p>
<p>– De még sokakkal. Vannak emberek, a kiknek bolond passziójuk
ilyen hóförmetegben sétálni az utczán éjfél után egy órakor. Majd
meglátja.</p>
<p>Az öreg egy kis nevető dünnyögést is hallatott e tréfához.</p>
<p>A leány mindjárt elkezdte a bizalmaskodást.</p>
<p>– Ádám bácsi! Az a rendőr csakugyan az eltünt mamzellnak nézett
engem? Hasonlítok hozzá?</p>
<p>– Nem tudom biz én, édes lelkem, mert én nem igen nézegettem a
fizimiskáját. Tudja, én ritkán kerülök haza. A János konstábler is
úgy van, hogy csak egy-egy fráj napon jön ki a szállására, s akkor
aztán örül, ha felfekhetik a padlásra. Aztán az a Lidi mamzell
olyan szemérmetes volt, hogy ha férfihangot hallott, nem forgatta a
fejét hátrafelé, mint a nyaktekercs, hanem belefeküdt a
himzőrámába, úgy öltögetett. Abból biz a János nem látott egyebet,
mint a kontyát. <span class="pagenum"><a name="Page_11" id=
"Page_11">-11-</a></span></p>
<p>Egyszer csak valami zsivaj támadt az utczán.</p>
<p>A leány kitekintett az esernyő alól, s látta, hogy Ádám
csakugyan igazat mondott. Tréfás volt, de igaz volt a mondás.</p>
<p>Csakugyan vannak emberek, a kiknek elhatározott szándékuk ebben
a dühös hózivatarban az éjjeli órákat az utczán tölteni el. A havat
lapátolják össze: nagy teherhordó szekereket raknak meg vele. Ki
mennyi rongyos ruhát kaphatott, mind felszedte magára: kopott
pokrócz, lyukas zsák, ponyvafoszlány a derekukra kötve; a
kalapjaikat álluk alatt megkötött zsebkendővel biztosítják a szél
ellen; de boldogabb, a kinek olyan süvege van, hogy a két fülét
betakarja; a lábaik, idomtalan gubókká bugyolálva, pokrócz és
rongydarabok közé; két ujjú darócz keztyűk a kezeiken, vaslapát a
markukban.</p>
<p>– No itt van az a sok ember az utczán, a kit mondtam. Ezeknek
most van az aratásuk! Egy forint ötven krajczárt kapnak a
magisztrátustól egy éjszakára. Soha se volt ilyen szüretjük a
hunczfutoknak!</p>
<p>Vígan is vannak, egymást csufolják. Szegény embernek az is
mulatság.</p>
<p>– Itt jön az Ádám apó a mamzeljével! kiált az egyik rongyos.</p>
<p>– Dobre ráno! Sztará baba! Gye igyes azzal a Kátkával?</p>
<p>– Megálljon, Ádám bácsi! Majd elmondom a Zsuzsa néninek, hogy
szép leányt vezetget éjszaka az utczán!</p>
<p>– Nye krics! Te gyezsepogyes! vág vissza Ádám apó s a tokos
zászlóval a fejére suhint az egyik csufondároskodónak, az ki akarja
kerülni az ütést s hanyatt bukik a felhányt hóhalomba, társainak
nagy hahotájára.</p>
<p>– Hahá! A sipotár! Bele esett a hóba!</p>
<p>A leány meg van rémülve.</p>
<p>– Ezek gorombáskodni fognak velünk.</p>
<p>– Nem kell félni, mamzell, jó gyerekek ezek. Mind az
<span class="pagenum"><a name="Page_12" id=
"Page_12">-12-</a></span> én fiaim. Liptói fiúk. Mind ott laknak
velem együtt a zöld paradicsomban.</p>
<p>– Zöld paradicsomban?</p>
<p>– Az ám. Úgy hivják azt a házat. De nem azért hivják úgy, mintha
ott lakott volna valaha Ádám és Éva, mikor még ők is zöldek voltak,
hanem azért, hogy valamikor vendégfogadó volt, s egy nagy zöld
paradicsomalma volt kifestve a czimerére.</p>
<p>– Az valami nagy ház lehet, ha ennyi ember elfér benne.</p>
<p>– Hát elférnek, a hogy a szegény ember malaczai. A bizony csak
olyan bogárhátú ház. Mindjárt meglátjuk. Ott világít egy ablaka. Az
az én feleségem mosókonyhája. Felkelt már az asszony. Sok a mosni
való. Annál jobb, mert akkor tűz is van rakva. Csinálhat nekünk egy
kis magyar theát. Szereti maga a magyar theát?</p>
<p>– Nem tudom, milyen az?</p>
<p>– No majd meglátja, milyen jó!</p>
<p>A Vigyázz előre szaladt s a kivilágított ablak előtt elkezdett a
maga nyelvén jelt adni.</p>
<p>Erre elébb kinyilt az ablak, s rövid szóváltás támadt egy női
hang, meg egy kutyacsahintás között; azután felnyilt a kis ajtó. A
Vigyázz visszaugatott, jelezve, hogy szabad az út.</p>
<p>– No már most majd én elől megyek, mondá Ádám. Mert itt egy mély
árok van az utczán végig: azt most betakarta a hó. Csak egy keskeny
híd vezet át rajta. A ki eltéveszti, nyakig esik a hóba. Hát csak
mindig az én lábam nyomába lépegessen a kisasszony. Így ni!</p>
<p>Az asszony a kapuban várta az érkezőket. Mind a két karja a
könyökön felül fel volt türve, mert a mosóteknőtől jött ki. Ő már
szokva volt mindenhez. A mit egy mosóasszony kiáll, attól egy
regement férfi az ispitályba kerülne.</p>
<p>– No asszony, meghoztam a Lidikét.</p>
<p>Az asszony összecsapta a kezeit. <span class="pagenum"><a name=
"Page_13" id="Page_13">-13-</a></span></p>
<p>– Hát előkerült? No hála Istennek, csakhogy nem ölte el
magát.</p>
<p>– Hanem most már csinálj nekünk iziben egy kis jó magyar theát,
mert a lelkünk is meg van fagyva.</p>
<p>– Mindjárt meglesz. No csakhogy előkerült Lidike! Hát csak vigye
be a szobájába a ládikáját, s húzzon frissen más czipőt,
harisnyát.</p>
<p>Sötét is volt, a hölgynek az arcza kendőkkel be volt bugyolálva;
lehető volt az elnézés.</p>
<p>– Csak tessék előre menni, édes Zsuzsa néni, szabadkozék a
leány.</p>
<p>– No már nem akar elől menni! Mindig így bánt velem a Lidike.
Mintha valami nagyságos asszony volnék. Vagy mintha édes anyja
volnék.</p>
<p>Pedig bizony nem annyira a becsülettudás volt erre a fiatal
hölgynél az indok, mint az, hogy nem tudta a járást a zöld
paradicsomban, kivált sötét éjjel.</p>
<p>A mosóné aztán előre ment, a kisasszony utána, azt követte az
Ádám apó, leghátul a Vigyázz. A kis ajtót az Ádám zárta be.</p>
<p>Először egy sötét folyosóba jutottak, melynek végéből nyilt a
Kapor Ádám lakása. Annak a külső ajtaja nyitva volt, a belső üveges
ajtón keresztül világított a mosókatlan veres tűzfénye.</p>
<p>Mikor kinyitotta az ember az üvegajtót, egyszerre tódult ki a
hajlékból a forró gőz, abban a perczben hópehelylyé válva a hideg
levegőn.</p>
<p>A mosott ruhának, szappanynak és szodának párázata uralkodott a
helyiségben; mérsékelve a kőszéngőz által, a minek a füstje ilyen
nagy hóesésben leverődik, s kellemesen fűszerezve egynémely
vereshagyma illatától, a mi nem rontotta el a polczon szárasztott
kenyérélesztőkorpa szelid savanyúságát. No de jó meleg volt – s ez
a fődolog.</p>
<p>Az ifjú hölgy már tudta, hogy melyik az ő lakása. Egy kis
alacsony ajtó nyilik a konyhából a kamrába: az az ő otthona. Még
két másik ajtó is látható a mosókonyhában. <span class=
"pagenum"><a name="Page_14" id="Page_14">-14-</a></span> Az egyik
hanyatdülő helyzetben, az a pinczébe vezet le; a másik a gerendák
között: ahhoz meg lépcső visz fel.</p>
<p>A mosókonyha tágas: téglával van padlózva, a falai
embermagasságnyira fénylenek a salétromtól, különben ki van
meszelve. Egy nyoszolya, vánkosokkal, dunnával, egy hárságy, egy
festett ruhaszekrény s egy gyalult konyhaalmáriom, egy asztal,
néhány szalmaszék és egy nagy karosszék képezik benne a comfortot,
mindenféle lugzók, teknők, mosókatlan, vasalódeszka, meg egy nagy
mángorló a hivatás eszközeit. Egy nagy fekete tábla a falon, tele
irva nevekkel és számokkal, jelzi a pontos ügykezelést. Annak a
szegletére van akasztva a kalendárium.</p>
<p>A Zsuzsa néne egyenesen a tűzhelyhez sietett, a jövevény leány
pedig bement a holmijával a kamrába, nyitva hagyva maga után az
ajtót, hogy világosságot kapjon.</p>
<p>Akkora helyiség volt az, hogy egy ágy elfért benne, meg egy
himző asztal. Ruhatartóul egy lefüggönyözött fali polcz
szolgált.</p>
<p>Az ágy tisztába volt húzva, volt benne egy tengeri fűvel töltött
derékalj, egy vánkos, meg egy paplan. Az ágy fölött egy
Mária-kép.</p>
<p>A mikor az átöltözködéshez kezdett a hölgy, mégis betette a
kamra ajtaját. Bőröndjéből előszedte a ruháit, czipőit. A mik rajta
voltak, azokra rá volt fagyva a hó.</p>
<p>Arra gondolt, hogy milyen furcsa meglepetés lesz az, a mikor ő
előjön, s a világosságnál meglátja a Zsuzsa asszony, hogy «nini,
hisz ez nem a Lidi mamzell!»</p>
<p>Mire készen lett az átöltözéssel, kopogtattak az ajtón. A Zsuzsa
szólt:</p>
<p>– Ki lehet már jönni. Készen a magyar thea.</p>
<p>A leány kinyitá az ajtót s kilépett a világosságra.</p>
<p>De a meglepetés nem a mosóné részére került, hanem az övére.</p>
<p>A Zsuzsa asszony semmi csodálkozó felkiáltásra sem ragadtatott,
mikor ezt az idegen arczot meglátta maga előtt. <span class=
"pagenum"><a name="Page_15" id="Page_15">-15-</a></span></p>
<p>Úgy tett, mintha mindennapos ismerőse volna. Pedig ép szemei
voltak.</p>
<p>Még úgy is nevezte.</p>
<p>– No Lidi kisasszony. Itt van a jó magyar thea. Nézze: az uram
ugyan várja ám balkézzel.</p>
<p>Az öreg bizony leült az asztalhoz s nem várta a vendégét, hanem
hozzálátott a maga angáriájához.</p>
<p>Két öblös csésze állt az asztalon, tele párolgó folyadékkal,
mely valóságos jó borleves volt, tojássárgájával behabozva, s
fahéjjal fűszerezve.</p>
<p>A leány kiszürcsölte azt az utolsó cseppig.</p>
<p>– No ugy-e, hogy jó ez a magyar thea? Szólt sunyítva az öreg
apó.</p>
<p>– Egészen fölmelegített. Nagyon köszönöm.</p>
<p>A leány aztán viszonszivesség fejében kiszedte kosarából a
zsemlyéket s azokkal kinálta meg a házigazdáját.</p>
<p>– De hát azt mondja a szentirás, hogy: «nem csak kenyérrel él az
ember»… szólt az öreg, hanem szalonnával is. Ezt a feleségének
mondá.</p>
<p>– Ej, ej! öreg ember, nem kell a szentirással tréfálkozni.</p>
<p>– Hát hiszen nem tréfálok én, hanem komolyan mondom. Egy kis
fagyos szalonna nagyon beválna most. Hozz le egy darabkát a
padlásról, hékám!</p>
<p>A Zsuzsa engedelmesen fogta a vasuti lámpát, meggyujtotta, s
felment a lépcsőn a padlásra.</p>
<p>– Evett-e már fagyos szalonnát paprikával a kisasszony?</p>
<p>– Soha se ettem. Azaz hogy: ettem ettem! Dehogy nem ettem.</p>
<p>– Bizony soha se evett maga nyers szalonnát, édes lelkem; azt se
tudja, mi fán terem?</p>
<p>– Ádám bácsi. Mondja csak, hogy lehet az, hogy a Zsuzsa néni,
mikor engem meglátott a világosságnál, egy cseppet sem volt
megütődve?</p>
<p>– Hm! Hát ez úgy lehet, hogy az alatt, a míg a kisasszony
<span class="pagenum"><a name="Page_16" id=
"Page_16">-16-</a></span> odabenn a kamrában átöltözött, én
beszéltem a feleségemmel, s elmondtam neki mindent, a mit
tudok.</p>
<p>– De hát mit «tud» ön?</p>
<p>– Hm, hm, dörmögött az öreg, borostás állát körülkaparászva. Hát
tudja a kisasszony: ott a vasutnál a trafikásné ujságot is árul.
Aztán a mi ujság estig el nem kel, az már másnap csak makulatura.
Azt eladják kiló számra hét krajczárért. Hát az ilyen bitang
ujságból szokott nekem mindennap juttatni a trafikásné, hol egyből,
hol másból. Én szeretem tudni, hogy mi történik a világban. Ma épen
egy képes ujságot kaptam. Olvassa el csak, mi van benne, belül a
harmadik oldalon, mindjárt ott a Kvizda gyógybalzsamának a
hirdetése alatt.</p>
<p>A hölgy átvette a negyedrétű lapot s hamar rátalált a ritkított
betüs czikkre.</p>
<p>«Sensatiós családi dráma!»</p>
<p>«Nem nevezzük meg a helyet és a személyeket, kik e regényben
szerepelnek, mely egy Zola tollára volna érdemes. Egyike a magyar
arany fiatalság legkiválóbb tagjainak, a ki gyönyörű négyes
fogatáról s exoticus vadászatairól ismeretes, életre-halálra
udvarolt a bájairól úgy, mint szellemi műveltségéről ismeretes X.
X. grófkisasszonynak. A szerelmi pályázat nem maradt viszonzás
nélkül. A család egyetlen leánya ifjú szivének egész hevével
fogadta a nyiltan tett ömlengéseket. E napokban az ifjú Endymion
végre formaszerű nyilatkozattal jelent meg a grófi háznál s
megkérte X. X. grófkisasszony mamájának a kezét, Y. Y. grófnőét. S
az eljegyzés ennek értelmében meg is történt. Y. Y. grófnő még
mindig igen szép és fiatal arra, hogy még a leányával szemben is ő
maradhasson a győztes; s előnyeinek döntő súlyt ád azon körülmény,
hogy ő a birtokosa annak az egész három milliót érő uradalomnak. X.
X. grófkisasszony az eljegyzés napján nyomtalanul eltünt a grófi
kastélyból. Most mindenfelé keresik. Attól lehet tartani, hogy
valami végzetes tettre határozza el magát.» <span class=
"pagenum"><a name="Page_17" id="Page_17">-17-</a></span></p>
<p>A leány arcza olyan merev lett, mint egy márványszobor. Szemei
még azután is nézték azt a méregkeverő lapot, mikor már az «első
hazai orpheum» programmja következett benne.</p>
<p>Ebből az álomjáró mélázásból egy sajátszerű beszélő hang zavarta
fel.</p>
<p>A hang az asztal alól jött s ezeket a német szavakat mondá:</p>
<p>«Frau… Komm czhausz… Gib flájsch…»</p>
<p>A leány ijedten ugrott fel a székéről s az asztal alá
nézett.</p>
<p>Ki bujkál oda alant?</p>
<p>Azonban kénytelen volt egyszerre kaczagásra fakadni, a mint e
beszéd okozóját meglátta.</p>
<p>Az egy szarka volt. Ott állt az asztal hidján, a csőrével
felemelve az abroszt s aztán a fejét féloldalra fordítva s egy
szemével felsandítva azt mondá:</p>
<p>«Frájla… Gud moring.»</p>
<p>S azzal egyet hibbanva, nagy hirtelen fenntermett a leány által
üresen hagyott széken s onnan papolt egyre, «komm czhausz, – gib
flájsch.»</p>
<p>Ádám apó nevetett.</p>
<p>– Ugy-e, megijedt a kisasszony, mikor meglátta, hogy valaki
megszólal a lába alatt? Azt gondolta, valami kisértet. Hát pedig
csak a Pikusz. No gyere ide Pikusz! ugorj ide az asztalra. Mutasd
meg, hogy hogyan kell a krajczárt kivenni a pohár vizből.</p>
<p>A Pikusz engedett a felhivásnak. Felrepült az asztalra. Ádám apó
eléje tett egy pohár vizet, abba bele dobott egy krajczárt. A
szarka elébb megpróbálta belenyulni a pohár száján keresztül; de a
mint az orrába ment a víz, hirtelen kikapta a fejét és nagyot
prüszkölt. Utoljára kapta magát, ráugrott a pohár szélére, a pohár
feldült, a víz kifolyt, a krajczárt aztán felkapta s elrepült vele.
Alig akarta visszaadni.</p>
<p>– Önnek mind oly okos állatjai vannak. Monda a leány. A kutyája
is olyan eszes állat. <span class="pagenum"><a name="Page_18" id=
"Page_18">-18-</a></span></p>
<p>– Hát mit csináljon a szegény ember? Mikor nap nap után egy
helyben kell ülnöm, mintha szurokba ragadtam volna. Az sincs, a
kihez egy szót szóljak. Ha ez a kutyám nem volna, rég meg kellett
volna gárgyulnom. A szarkát meg a feleségem tanította be: azért
beszél németül. Ez meg az ő egyedüli mulatsága. Ez a mi
theátrumunk, a mi circusunk. A Vigyázz különben nem az én érdemem.
Ez úgy maradt rám örökségben egy vak koldusról, a ki rám hagyta, a
mért megengedtem neki, hogy ott ülhessen a pályaház mellett. Ez a
kutya olyan okos volt, hogy a szájába vett egy kis fatányért s
azzal sorba járta az uraságokat, a kik oda jöttek ácsorogni s
koldult a gazdája számára. A mit kapott, odahordta neki. Azt
mondom, kisasszony, hogy külömb lélek van ebben a kutyában, mint
sok rossz emberben.</p>
<p>Ez alatt lejött az asszony a padlásról egy darab szalonnával.
Tányért is tett késsel, villával a kisasszony elé.</p>
<p>– Hahaj! Ki látta azt: tányérról enni a szalonnát villával?
Protestált az öreg gazda. Majd megtanítom én a kisasszonyt, hogyan
kell szalonnát enni. Először levágja az ember a kenyérnek a haját,
arra ráfekteti a szalonnát, bőrével lefelé. Akkor a bicsakkal
leszeli a szalonna tetejéről a hájas részét (a ki teheti!) Akkor
azután egy késhegy paprikát elken rajta; annak a tetejébe egy
csipet sót. No most egy falatot a kenyérből vágjunk, egy másikat a
szalonnából, mind a kettőt egyszerre a szánkba teszszük. Ugy-e hogy
milyen fölséges? Valamennyi herczegnek a hires szakácsa mind
összeverheti a fejét, még sem talál ki olyan difinyós eledelt, mint
egy darab paprikás hasaszalonna kenyérrel. Egyesítve van ebben a
mennyei mannától elkezdve az isteni ambróziáig minden csemegének az
ize! A kinek egy darab szalonnája van, s azt meg tudja becsülni:
nem kell annak a kaszinó spájzczédulája. Hát még a ki a bőrkéjét is
meg tudja rágni! Az ám a valami. De már nekem nincs hozzá való
fogam.</p>
<p>S addig-addig magasztalta a szalonnát, míg hol ő <span class=
"pagenum"><a name="Page_19" id="Page_19">-19-</a></span> vágott,
hol a kisasszony szelt belőle, hogy utoljára «mores»-nek való sem
maradt a darab szalonnából.</p>
<p>A lakmározástól természetesen a két kedvencznek sem lehetett
elmaradni. A Vigyázz odaült a gazdája mellé a két hátulsó lábára, a
két első praczliját illedelmesen lefelé hajlítva, de néha
megtaszítá az egyikkel a gazdája térdét.</p>
<p>– Jó, jó! Nem feledtelek el: csak várj.</p>
<p>Aztán mikor egy darab szalonnát elfogyasztott az öreg, s annak
csak a levágott hájas része és a lefaragott bőre maradt: akkor a
hájdarabot oda tette a bertáfoló kutyának az orrára. De mielőtt a
szegény pára bekaphatta volna, egy percz alatt ott termett a fején
a Pikusz, «Keszt ausz!» mondá s elkapta a kutyának az orráról a
hájat. Az csak fájdalmas szemmel nézett utána.</p>
<p>– Látod, kutyám! Ez a világ sorja. Ő a te feljebbvalód, mert
repülni tud; te pedig négykézláb jársz. Ő tud németül, te pedig
csak ugatni tudsz. Ezért az övé a szalonnából a hája; tied pedig
csak a bőre. Ez a világnak a rendje.</p>
<p>S a kutya belenyugodott egészen ebbe a szép világi rendbe.</p>
<p>– No már most Lidi kisasszony; mondá Zsuzsa néne, jó lesz alunni
menni. Ez után a mai keserves út után. Majd holnap aztán –
beszéljünk a magunk dolgáról.</p>
<h2><span class="smaller">III. FEJEZET.</span><br />
A FEKETE HATTYÚ.</h2>
<p>Isteni álom!</p>
<p>A ki a halandó embert mindentudóvá, mindent tehetővé, mindenütt
jelenlehetővé teszed!</p>
<p>Milyen szép volt álomban visszamenni az elhagyott ősi hajlékba.
Látni a menyegzői előkészületeket. Látni saját magát a tükörterem
falain megsokszorozva; menyasszonyi öltözetben; narancsvirágból van
a dísz, az az ő kedvencze. <span class="pagenum"><a name="Page_20"
id="Page_20">-20-</a></span> Ő a menyasszony és nem más: az már
bizonyos. Hogy lehetett ebben kételkedni? De hát a vőlegény
kicsoda? A keblén függ egy szivalaku medaillon; közepén egy nagy
solitair. Az megmondja. Hisz az ő arczképe van benne. Itt jön ő
maga is – valósággal. Egy nagy menyegzői csokrot hoz, csupa fehér
rózsákból, a mik még nincsenek kinyilva. Hát mégis hű maradtál? Nem
árultál el? Nem adtad el testedet, lelkedet? Válasz helyett
megszólal a «Serenade-walzer.» Ez az ő kedvencz keringője. Vállára
teszi a két kezét s aztán repülnek együtt. Igazán repülnek, a lábuk
nem jár a földön: végig a hosszú táncztermen. Hát visszatértél? nem
is hagytál el? Szeretsz, mint régen? örökké így fogunk egymás
karján repülni éveken, évtizedeken át? mire visszakerülünk a
keringő tourból, a honnan kiindulunk, a tükörben az én hajam fehér
lesz, a te fejed kopasz? És a közben folyvást hangzik a
serenade-walzer bűbájos zenéje. A tánczterem végtelenbe nyúlik,
átalakul vasuti indóházzá, a csillárokból vasuti lámpák lesznek, a
menyasszonyköntös narancsvirágaiból zuzmara virágok. Hanem azért a
serenade-walzer egyre szól s a vőlegény egyre szorosabban öleli
menyasszonyát magához. «Hát te vagy az? Te? Te? Te?» s a mint ismét
ránéz: hát még sem ő az, hanem – a János konstábler a vasuti
pályaháztól.</p>
<p>Erre fölébred s a mint a szemeit felnyitja, csakugyan a János
rendőr ábrázatját látja maga előtt, ki a kissé felnyitott ajtón
bedugta a fejét.</p>
<p>– Ezer milliom bocsánatot kérek, kisasszony. Azt gondoltam, már
fel méltóztatott kelni. Nyolcz óra van.</p>
<p>– Nagyon el találtam aludni.</p>
<p>– Engedelmet kérek az alkalmatlankodásért. De hivatalból vagyok
itten valami fölvétel végett.</p>
<p>– Kérem: küldje be hozzám a Zsuzsa asszonyt.</p>
<p>– Ezer bocsánat. A bedugott fő visszavonul. A kalap most is a
fején volt; de ezuttal nem volt rajta a viaszkos vászon: a fehér
lószőr kócsag nyalkán fityegett az oldalán. <span class=
"pagenum"><a name="Page_21" id="Page_21">-21-</a></span></p>
<p>A hölgy természetesnek találta, hogy biz egy varró mamzellnek az
ajtaján minden órában benyithat egy konstábler.</p>
<p>Csak azt találta csodálatosnak, hogy a serenade-walzer zenéje
még most is tovább szól. Már a finale járja. Pedig hiszen már ébren
van. Ugy tetszik, mintha mélyen a föld alul jönne fel minden
accord, s aztán lassankint elmulna a föld alatt.</p>
<p>Még ez az álomhoz tartozik-e?</p>
<p>A Zsuzsa néne jött sietve a hálókamrácskába.</p>
<p>– Nem vettem észre, hogy a konstábler bejött; különben elfogtam
volna. Odakint öblögetünk a kútnál a napszámosnéval.</p>
<p>– Mit akar ez velem?</p>
<p>– Hát a Lidi mamzellnek az eltünése fel lett jelentve a
rendőrségnél. Hivatalból meg lett indítva az eltüntnek a nyomozása.
Nem találtak rá. A szerencsétlen leány bizonyosan a Dunába ölte
magát. Megcsalta a szeretője. Azt nem is fogják megtalálni soha.
Előtte való nap két font ólmot hozatott a boltból, s az vele együtt
eltünt. Most azután, hogy az uram mondta a konstáblernek, hogy
megkerült az elveszettnek hitt lakó: ennek jelentést kellett tenni
az alkapitányságnál. Onnan megint vissza lett küldve, hogy vegye
fel a protokollumot, hogy hol járt hát az alatt a «Lidi»
kisasszony, a míg a rendőrséggel kerestette magát.</p>
<p>– Mit mondjak neki?</p>
<p>– Most csak öltözzék fel szép csendesen, félig nyitva hagyom az
ajtót. Hallgassa ki, hogy mit beszélek én a konstáblerrel, aztán
mondja utánam.</p>
<p>– Kérem még egy szóra, Zsuzsa asszony! Álmodom én most, vagy
ébren vagyok?</p>
<p>– Már bizony egészen ébren van a kisasszony.</p>
<p>– De én az elébb olyan világosan hallottam valami zenét, mintha
mélyen a föld alatt muzsikálnának.</p>
<p>– Hát persze, hogy muzsikálnak. Itt a pinczelakásban
<span class="pagenum"><a name="Page_22" id=
"Page_22">-22-</a></span> alattunk lakik a Zsiga czigány: az
tanítja ilyenkor a két fiát muzsikálni.</p>
<p>Ez a reális adat egészen szétszórta a hölgy lelkében kisértő
mysticus emlékeket. Hát nem dæmonok, hanem csak fekete rajkók
laknak odalenn a mélységben?</p>
<p>Zsuzsa asszony kiment a mosókonyhába.</p>
<p>– No hát mit akar a protokollumba, konstábler úr?</p>
<p>– Legelőször is mi a neve a kisasszonynak?</p>
<p>– Mi is a neve? Magam sem tudom már. De itt van a keresztlevele
nálam, az majd megmondja: «Gratulin Lidia.»</p>
<p>«Gratulin Lidia!» ismétlé magában az új családi nevet a hölgy
odabenn a hálókamrában, «Gratulin Lidia…»</p>
<p>– «Született 1867-ben. Atyja Gratulin Fridolin, asszonyszabó.
Anyja Perpera Amália Rimaszombatban. Itt van a bizonyítvány, hogy
szülői meghaláloztak: az árvaleányt felnevelte Koricsna Ursula
özvegyasszony. Az is meghalt. Azután itt van a rimabatyi
előljáróságnak a levele, hogy a leány a varrásból él és
tisztességes személy.</p>
<p>– Hát mért tünt el a szállásáról ezelőtt öt nappal?</p>
<p>– Hát mért no? Mert egy kis beszedni való tartozásai voltak
Batyiba. Hirt vett róla, hogy egy adósa haldoklik: nem akarta
elszalasztani.</p>
<p>(Milyen kész fantáziájuk van ezeknek a mosónéknak!)</p>
<p>– Akar még egyebet is megtudni a konstábler úr?</p>
<p>– Azt majd a kisasszonytul kérdezem meg.</p>
<p>A hölgy ezalatt felöltözött s kijött a hálószobából.</p>
<p>Daczára az egyszerű öltözetnek, előkelő jelenség volt. Tiszta
nemes metszésű arczvonások, finom ajk, mély tüzű szemek, s
dúsgazdag aranyszőke haj, mely mint egy tiara volt háromszor a feje
körül csavarva.</p>
<p>A konstábler egészen lassu beszédüvé lett, a mikor meglátta.
Sugva mondá a Zsuzsa asszonynak:</p>
<p>– Én eddig a Lidi kisasszonyból nem láttam egyebet, mint a
haját: de nekem úgy tetszik, mintha az gesztenyeszinű lett volna.
<span class="pagenum"><a name="Page_23" id=
"Page_23">-23-</a></span></p>
<p>Nevetett ezen a mosóné, de nagyon.</p>
<p>– Jaj! Lelkem konstábler úr! Ártatlan maga az ilyen dolgokban.
Ha két éjjel egymásután szódával megmossák a hajat, mind ilyen
aranyos szőke lesz az egyszere.</p>
<p>– Az már más.</p>
<p>Hát azután elmondatta a fentebbi adatokat rendben a
kisasszonynyal, a ki már most tudta, hogy kinek hijják? hol
született? hol nevelkedett? s miért volt távol a szállásáról?</p>
<p>Ugy ment minden, mint a karikacsapás.</p>
<p>Mikor ezeken mind átestek, akkor a konstábler egy selyemkendőt
vont elő a katonaköpönyege zsebéből.</p>
<p>– Hát azt nem tudná-e megmondani Lidi kisasszony, hogy ez a
kendő hogyan került a Margithidra a mult pénteken éjjel, a mikor
kegyed hazulról eltávozott?</p>
<p>Zsuzsa asszonyban egyszerre meghült a vér. Most kellene valami
jó hazugságot diktálni a leánynak.</p>
<p>Csak az tartotta meg előkelő nyugalmát.</p>
<p>– Ez a kendő soha sem volt az enyim s én soha sem voltam a
Margithidon.</p>
<p>– De hiszen a lakók mind ráismertek, hogy ez a kegyed kendője
volt, a mit a fején szokott viselni, ha kiment.</p>
<p>– De ha én azt mondom, hogy nem az enyim.</p>
<p>– Hit alatt is erősítheti ezt?</p>
<p>– Megesküdhetem rá, hogy soha sem volt az enyim.</p>
<p>Tehette bátran: hiszen igazat mondott.</p>
<p>– Akkor hát nincs több kérdezni valóm kegyedtől, engedelmet
kérek az alkalmatlankodásért. Még az öreget szeretném
kihallgatni.</p>
<p>– Kit? Az uramat? szólt Zsuzsa asszony. Dejsz azt hiába keresi
már itthon. Visszament az, a mint feltápászkodott, a vasuthoz.</p>
<p>– Hiszen huszonnégy órára volt neki szabadság engedve.</p>
<p>– Hiszen ismeri, hogy milyen ember? Nincs neki maradása idehaza.
Mindig azt hajtja, hogy hátha azalatt történik <span class=
"pagenum"><a name="Page_24" id="Page_24">-24-</a></span> valami
szerencsétlenség a vasúton, a mikor ő nincs ott. Meg a Vigyázz
sincs ott. Nem bízik a sufflensben. Hátha hamis vágányra találja
igazítani a váltót. Még hajnalban visszabotorkált a
pályaházhoz.</p>
<p>Elment biz az öreg azért hazulról, mert érezte a hivatalos
firtatás pecsenyeillatát, s nem akarta a szembesítésnél magát
ellenmondásokba kevertetni.</p>
<p>A konstábler aztán szépen engedelmet kért a korai
alkalmatlankodásért s eltávozott.</p>
<p>Mikor a távozó léptei elhangzottak, akkor nagyot fohászkodva
mondá Zsuzsa asszony.</p>
<p>– No ezen szépen átestünk. Most már új bejelentési czédula sem
kell: a Gratulin Lidié itt van nálam. Hát csakugyan arra van
elhatározva kegyed, hogy itt fog lakni ebben a szegény kis
kamrában, s varrómunkával keresi a kenyerét! Előre mondhatom, hogy
nehéz munka, sovány kenyér.</p>
<p>– De ha lehetne, még nehezebb munkához fognék. Kapálni mennék,
vagy fát vágni; ha értenék hozzá. De himezni igen szépen tudok, s a
ruhaszabáshoz, piperéhez van tehetségem. A mennyit keresek,
annyival beérem. Aztán a mi nincs, az nem kell.</p>
<p>– No hát ez a szegény embernek az arany mondása: «a mi nincs, az
nem kell.» A ki ezt nem tudja, az a falba verheti a fejét. Már most
hát tanuljon bele az életmódjába. Itt van ebben a köcsögben a tej,
ebben a papirosban meg a kávé. Ott van a tűzhely. Magának kell
megfőzni a kávéját. Annyit főzzön magának belőle, hogy délre is,
meg estére is maradjon: mert ez lesz az ebéd is, meg a vacsora is.
Vasárnap megengedheti magának azt a luxust, hogy délre savanyu
káposztát hozzon magának s rá egy szalvonádlit. Ámbár a szalvonádli
sört kiván maga után, s a sörre még ráér kegyed később rákapni. Én
most nézek az öblögetés után; kegyed az alatt reggelizzen meg; a
bőröndjéből rakja ki a fehérnemüit a fiókos állványra: mindent
számbavegyen és felirjon, a mije van. A mosásról én gondoskodom,
<span class="pagenum"><a name="Page_25" id=
"Page_25">-25-</a></span> hanem a mi «putzwäsche» van, azt magának
kell kivasalni.</p>
<p>A mosónő kiment teregetni. Az idő szépen kitisztult reggelre,
jól száradtak a ruhák.</p>
<p>A leány odabenn maradt a mosókonyhában megfőzni a tejet, meg a
kávét. Soha sem próbálta; de hamar beletanult.</p>
<p>Aztán hozzálátott a tegnapi czafatolásban átázott, bepiszkolt
ruháinak és topánkáinak a kitisztogatásához.</p>
<p>Mikor azzal készen volt, keresett egy seprüt, s kiseperte a
hálókamráját. Radikális takarítást vitt végbe. Az előbbi «Lidi» úgy
látszik, hogy e tekintetben nagyon felületes elveket követett, mert
az ágy mögött a szögletben sok lerakodott szutyok verődött össze.
Mielőtt az összesepert szemetet a bádoglapáton kivitte volna, elébb
gondosan megvizsgálta, hogy nincs-e közte valami megmentendő tárgy.
Csakugyan talált közte egy himző rámába való srófot. No lám! Azt a
hajdani Lidi vesztette el, s aztán helyettesítette egy darab
czirokseprűággal. Azonkívül talált a szemét közt egy összetépett
fényképet. Kiváncsi volt összerakni a darabjait. Egy kétfelé
választott haju kamasznak az arczképe került ki belőle. Ilyenekért
ugranak a vízbe a leányok.</p>
<p>Azt kitalálta magától, hogy a tűzhely mellett azért áll egy
deszkaláda, hogy abba kell a szemetet üríteni: azt viszik azután ki
a szemetes szekérre, mikor reggel a szolgalegény becsenget.</p>
<p>Akkor azután hozzálátott a reggelijéhez s a maradékot eltette a
hálókamra ablakába. Ott van a szegény leányok éléskamrája. Még egy
pár piros alma most is volt ott az elébbi leánytól. Az ablak egy
kis kertre nyilt, melynek a közepén állt egy deszkabódé, hajdani
festés nyomaival az oldalain. A bódé füstölgött, köröskörül meg
volt az oldala tömve trágyával: nem volt kellemes illat. Pedig
abban alkalmasint laknak. Talán azok találták ki ezt a módját a
Meiszneri légfűtésnek.</p>
<p>A kert oldalában volt egy hosszu fáskamra forma épület.
<span class="pagenum"><a name="Page_26" id=
"Page_26">-26-</a></span> Hanem annak az ajtaja az udvarra nyilt.
Látta, hogy az ajtón kilép egy rongyokban telhetetlen férfi alak:
hasonlatos azokhoz, a kikkel a mult éjjel találkozott, ugrik egyet,
mikor kijön, vaslapát a vállán. Egy percz mulva kiugrik a másik.
Azután a harmadik, a negyedik és így tovább. A huszadiknál megunta
számlálni s betette az ablakot.</p>
<p>Azután kiment a kamrából a mosókonyhába s elgondolkozott rajta,
hogy mi dolgot találna még? Előszedte a varró eszközeit: gyűszűt,
tűt, selyem motringokat.</p>
<p>Koczogtatás hangzott az ajtón kívülről, s ez a kategorikus
felhivás: «mach auf tu Luder!»</p>
<p>Ez szépen kezdi!</p>
<p>Persze, hogy Pikusz úr ő méltósága volt, a ki bekérezkedett. Ő
jött legelől nagy tekintélyes léptekkel; mögötte a Zsuzsa asszony,
meg a napszámosnő czepelték a nagy ruhás kosarat a kicsavart
ruhákkal: azokat ide benn kell kikeményíteni.</p>
<p>– Vigyázzon kisasszony! Itt a szarka! kiálta félijedtséggel a
mosónő.</p>
<p>A Pikusz már akkor fenn volt az asztalon s vitte a gyűszűt. Az
ágy alul kellett elővadászni, hogy visszaadja.</p>
<p>– Ez ám az a konstábler, a ki rendre szoktatja a varró
kisasszonyokat. A ki tűt, czérnagombolyagot, gyűszűtmit,
szerteszélylyel hagyogat, a szarka rögtön felszedi s eldugdossa,
hogy soha se látjuk többet.</p>
<p>Pikusz úr aztán, mikor látta, hogy senki sem akar vele játszani,
s nincs semmi ellopni való többé, felrepült a karszék támlányára, a
szárnya alá dugta a fejét s fél lábon állva elkezdett
szunyókálni.</p>
<p>A napszámosnő a ruhákat huzogatta ki az asztalon. Ez nem tudott,
csak tótul, e felől lehetett németül értekezni. A Zsuzsának ez
könnyebben ment.</p>
<p>– No kisasszony, lelkem, mondhatom, hogy szerencsés órában
érkezett meg. Épen sürgetős munka van. Ezt is én szereztem annak a
szerencsétlen leánynak, a kinek a <span class="pagenum"><a name=
"Page_27" id="Page_27">-27-</a></span> helyét most maga elfoglalja;
de már nem várhatta meg. Pedig én nem zaklattam a házbér miatt.
Nekem két hónapival tartozott. Nyolcz forintom veszett oda. Nem
panaszolom fel neki. Nyugodjék békével. Minden pénzét arra
költötte, hogy lefotografiáztatta magát s küldözte a képeit annak,
a ki elbolondította.</p>
<p>– Mi az a munka?</p>
<p>Egy igen előkelő családból való menyasszonynak a kelengyéje.
Tizenkét tuczat damaszt kendőre kell egy grófi czímert színes
selyemmel, aranynyal, ezüsttel felhímezni. Darabjáért fizetnek
hatvan krajczárt, a selymet, aranyfonalat a kereskedő adja. Hat hét
alatt el kell készülni. Meg lehet győzni, ha lámpásnál is dolgozik.
Hanem akkor tegye fel a kék szemüveget, mert sok fekete és arany
szín van rajta, a mi a szemet nagyon rontja.</p>
<p>– El tudom végezni ez idő alatt, ha nem nagyon czifra a
czímer.</p>
<p>– Oh nagyon egyszerű. Itt van a minta, a mi után kell
dolgozni.</p>
<p>A mosóné elővette a szekrényéből az összehajtott damaszt
kendőket, s a selyempapirba takart czímer-mintát.</p>
<p>A leány kibontotta a czímert</p>
<p>Egy fekete hattyu volt rajta arany mezőben.</p>
<p>A szívdobogása elállt egy pillanatra. Közel volt hozzá, hogy
megszakadjon. Szemeit elfutotta a köny.</p>
<p>Az a fekete hattyu arany mezőben az ő saját családi czímere
volt.</p>
<p>Oda szorítá a kezét a szivére s kényszeríté azt csendesen
dobogni.</p>
<p>Azután nyugodtan mondá a mosónőnek.</p>
<p>– El fogom végezni a munkát hat hét alatt s kifizetem az árából,
a mivel a Lidi adós maradt.</p>
<p>A czigányok oda lenn a pinczében megint játszották a
serenade-walzert. <span class="pagenum"><a name="Page_28" id=
"Page_28">-28-</a></span></p>
<h2><span class="smaller">IV. FEJEZET.</span><br />
A ZÖLD PARADICSOM.</h2>
<p>Az első Ádám az igazi paradicsomban aligha gyűjthetett maga
körül vegyesebb társaságot, mint a milyennel Kapor Ádámék körül
voltak véve a zöld paradicsomban.</p>
<p>A zöld paradicsom ez idő szerinti tulajdonosa, Tarafás Bazilius
uram, vette ezt a házat birói árverésen 1813 forintért osztrák
értékben. Testvérek között sem ér annyit.</p>
<p>Az adóbevallási íven pedig következő rováncsolás olvasható:</p>
<table class="with-border">
<tr>
<td>Lakosztály</td>
<td><em class="gesperrt">Minőség</em></td>
<td>Lakó neve</td>
<td>Évi házbér</td>
</tr>
<tr>
<td>1. sz.</td>
<td>Mosókonyha, kamra, pinczelak és padlás-szoba</td>
<td>Kapor Ádám vasuti őr</td>
<td>320 frt</td>
</tr>
<tr>
<td>2. «</td>
<td>Lakószoba, konyha, sütőkemenczével</td>
<td>Gagyuláné pereczsütőné</td>
<td>190 «</td>
</tr>
<tr>
<td>3. «</td>
<td>Lakószoba, udvarra</td>
<td>Ritka Panna hagymaáruló</td>
<td>160 «</td>
</tr>
<tr>
<td>4. «</td>
<td>Utczai bolt</td>
<td>Spitzmauzné ludsütőné</td>
<td>240 «</td>
</tr>
<tr>
<td>5. «</td>
<td>Kerti lak</td>
<td>Ribiczáné virágáruló</td>
<td>120 «</td>
</tr>
<tr>
<td>6. «</td>
<td>Bőrraktár</td>
<td>Pinkász bőrszedő</td>
<td>144 «</td>
</tr>
<tr>
<td>7. «</td>
<td>Istálló, kocsiszin</td>
<td>Schlotta Pál fiakker</td>
<td>100 «</td>
</tr>
<tr>
<td>8. «</td>
<td>Fás kamara</td>
<td>0 0</td>
<td>0 0</td>
</tr>
<tr>
<td></td>
<td></td>
<td>Összesen</td>
<td>974 frt</td>
</tr>
</table>
<p>A bevallott összegből látható, hogy a zöld paradicsom elég jól
jövedelmez. Van azonban még be nem vallott tétel is. Úgymint a Nro
8. Ez fáskamara czím alatt szerepel. Arra azonban semmi szükségük a
lakóknak, mert azok kőszenet használnak, annálfogva a fáskamrát is
lehet más nemzetgazdászati czélokra felhasználni. Az kiadódik
<span class="pagenum"><a name="Page_29" id=
"Page_29">-29-</a></span> éjjeli szállásul azoknak a felsővidéki
hazafiaknak, a kik a rengeteg budapesti építkezéseknél segédkeznek.
Csekélységet fizetnek, egy éjszakára négy krajczárt. A megjelenők
száma 20 és 30 között váltakozik. Mind elférnek szépen.
(20+30)/2×365 = A kinek erős oldala az arithmetika, az
kiszámíthatja, hogy mekkora jövedelmet vet évenkint a fáskamra. Ezt
azonban a háziúr nem köti az adóhivatalnak az orrára, a kinek
csakugyan mindegy, hogy hasábfák vannak-e egymáson keresztül rakva
a fáskamarában, vagy tót legények. Télen, mikor nincs építkezés:
ezek a hólapátolók.</p>
<p>Idő jártával mind megismerkedett a Lidi kisasszony a vele egy
paradicsomban lakókkal. Leghamarább azokkal, a kik a Zsuzsa
asszonynak az albérlői. A constablerhez már közelebbi viszony
fűzte. Paczal János, az által, hogy nem feszegette tovább annak a
Margithidon elhagyott selyemkendőnek az ügyét, holmi gyönge
hivatalbeli visszaélést követett el a kisasszony kedvéért. Egy kis
bűntársi összekeveredés volt ez már, valljuk meg az igazat.</p>
<p>Azután következett a Zsiga czigány; családi nevén Gugyori, a két
rajkójával, a Miskával, meg a Ferkével. A Miska volt hat esztendős,
a Ferke hét. Az ifjabbik volt a nagyobb, az öregebb kisebb, amaz
volt a primás, emez a kontrás. Maga az apjuk klárinétos volt. Este
jöttek elő a pinczelakásból, akkor mentek «dolgozni» a «mezitlábos»
kurta kocsmába. Reggel kerültek haza, de addig le nem feküdtek, a
míg el nem húzták ébresztőül a Lidi kisasszonynak a kedvencz
nótáját, a serenade-walzert.</p>
<p>A Lidi kisasszony iránti nyájas érzelemnek pedig az volt az
alapja, hogy a Zsigának a mult őszszel halt meg a felesége, s itt
hagyott neki még egy kis hat hónapos princzet.</p>
<p>Az aztán magára maradt otthon, mikor az apa meg a testvérek
muzsikálni mentek. Mikor aztán nagyon ordított a gyerek, a Lidi
kisasszony lement hozzá és valami <span class="pagenum"><a name=
"Page_30" id="Page_30">-30-</a></span> úton-módon elcsillapította.
Ezért volt olyan háladatos a czigány.</p>
<p>A pereczsütőné is bejött a Zsuzsa asszonyhoz minden reggel,
mikor a pereczeivel útnak indult. Ez ott árult a koszorú-utcza
sarkán egy fás kert palánkja mellett – az ég alatt télen
nyáron.</p>
<p>A hagymaárulónő se ment útra a maga kincstárával a nélkül, hogy
be ne szóljon s meg ne mondja, hogy milyen idő van odakinn.</p>
<p>A kerti bódé lakói közül az egyiket, az öreg asszonyt soha sem
lehetett látni, mert az már régóta nem tud a lábán állni. Van egy
növendék leányka unokája, a kit úgy hivnak, hogy «Csicsonka». Az
szokott kijárni a bódéból, egy kosárka ibolyával, vagy
gyöngyvirággal. Azért van körültrágyázva a bódé, hogy a virágokat
odabenn termesztik, odabenn is trágyamelegágyak vannak. Két ilyen
melegágy között nagyon jó a Csicsonkának aludni a földön. Azért
mégis csak felnőtt a leány. Korához képest nagyon is ki van
fejlődve; a haja bozontos, de hisz az divat most, azonban fekete és
tömött; a szája, meg a szemei mindig nyitva vannak, a hogy
gyerekleányoknál szokott lenni, a kik még nem tudják, hogy mire
való a szemlesütés. Ez is szokott egy-egy szál gyöngyvirággal
kedveskedni a Lidi néninek.</p>
<p>Még a tót legények kohorsából is különvált egy alak, a kit a
Lidi kisasszony meg tudott jegyezni magának. Ez magasabb hivatású
volt, mint a többiek; a kereskedői osztályhoz tartozott. Fanyelű
késeket árult, aztán meg czifra cserépbögréket, felváltva. Az
öltözetére is adott valamit. Nem volt se szurtos, se rongyos. Fehér
abaposztó dókát viselt, a fölött ujjatlan, szironynyal hímzett
bőrkosokot; háromcsattos tüszőt a derekán, tisztességes bocskort a
lábain, a fején keskeny karimájú serpenyőkalapot, mely kerekre
nyirott haját takarta. Olyan őszinte, vidám képe volt a fiunak,
daczára, hogy már ránczos volt; de azért borotválva volt (minden
vasárnap reggel). Lehetett már <span class="pagenum"><a name=
"Page_31" id="Page_31">-31-</a></span> valami harminczesztendős.
Amerikában is megfordult már, de megint visszakivánkozott.
Valahányszor a Lidi kisasszony ablaka alatt elballagott, a nyakába
vetett portékáival, mindig elővette a furulyáját, s valami szép
magyar népdalt billegetett el rajta. Ha aztán valami szembejövő
asszonyféle jót húzott a hátán a tenyerével, annak bolondul tudott
örülni.</p>
<p>A zöld paradicsom lakói közül csak az egy lúdfertálysütőnével
nem jött össze a Lidi kisasszony soha. No mert ha még azzal is
szóba állt volna, azt már csakugyan soha meg nem bocsátotta volna
neki – a fekete hattyu az arany mezőben. Azonban hát a zöld
paradicsomnak is volt ghettója. A boltba csak az utczáról jártak
be; ott ült annak az ajtajában egész nap a zsidó asszony, kopott
nagykendőjében, posztó mamuszokkal a lábán; fakó paróka a fején, s
azon bársony főkötő, hajdan aranynak vallott csipkékkel. Ennek soha
szavát sem lehetett hallani. A hátulsó kijárás a boltból egy
elpalánkolt szűk udvarba vezetett. A deszkakerítés teteje szegekkel
volt betörésmentesítve. Ott tartották az áldozatra szánt ludakat.
Ez a legrégibb lakója a háznak. Már akkor itt volt, a mikor a zöld
paradicsom még vendéglő volt. Együtt liczitálták el a házzal. Ő
volt a pretium affectionis. Pontosan fizető. – Nem is háborgatta
soha senki. Kivéve azt a három napot, a mikor az eszlári leányért
boszút kiáltott a felséges utcza. Akkor neki is be kellett zárni
egy időre a boltját.</p>
<p>Hogy ebben a consortiumban Kapor Ádám és Zsuzsa képezték az
aristocratiát, az igen természetes. Nem csak azért, mert az öregnek
hivatalos állása megillető tekintélyt biztosított; rendes fizetése
volt, egyenruhát is hordott; hanem voltaképen azért, mert csakugyan
helyes eszű ember volt; sokat látott, tapasztalt, mindennap ujságot
olvasott; értesülve vala az események meneteléről; s a szétágazó
politikai vélemények közül ki tudta válogatni a leghelyesebbet.
Ezért valódi patriarchai fölényt gyakorolt a zöld paradicsom lakói
fölött, mely kiterjedt még az átellenben <span class=
"pagenum"><a name="Page_32" id="Page_32">-32-</a></span> lakó
szatócsra is, sőt tért foglalt messzebb regiókban is,
colportáltatván a Spitzmanné legifjabb unokája által, a ki mozgó
óraláncz- és melltű-kereskedő volt pakfongban és talmiban.</p>
<p>Öregbítette a Kapor név tekintélyét a Zsuzsa asszony
példányszerű magaviselete főképen, a ki mosónői hivatásánál fogva
sok úri házhoz volt bejáratos. Pörölni nem szokott senkivel,
azonban a szigorú erkölcsöt fentartá a háznál. A varró mamzellnek
férfi látogatót elfogadni ugyan nem volt szabad s számot kellett
adnia, hogy hol járt? Ha ünnepnapon az Orczy-kertbe akart sétálni
menni, maga is velement s megóvta minden csábítástól. Emlegette is,
hogy ő nem úgy tesz, mint sok más asszonyok, a kik a rájuk bízott
szép fiatal leányokat… Ne is beszéljünk róla!</p>
<p>Lidi kisasszony szorgalmasan hozzálátott az elvállalt
munkához.</p>
<p>Az pedig rettenetes feladat! Száznegyvennégyszer megöltögetni
ugyanazt a fekete hattyut, ugyanazt a grófi koronát, ugyanazokat a
pillempátyokat a czímer két oldalán, a kéket ezüsttel, a vereset
aranynyal czifrázva. Mikor már tizenkettőt elkészített belőle, azt
hiszi, hogy minden bűnét leszolgálta ezen a földön. S akkor arra
gondolni, hogy még tizenegyszer ennyi van hátra! Rabnak való munka!
Hanem ezért fizetnek. A lélek utóbb egészen belefásul; megszünik
valami másról is eszmélni, mint selyem czérnáról, meg arany
fonálról. A mintát sem nézi már. Úgy megszokta, mint egy gép.</p>
<p>Saját kis kamrájának nagyon kicsiny az ablaka, s ha beteszi az
ajtót, hideg lesz, az ablak befagy, a keze elgémberedik. Azért
inkább a mosókonyhában telepedik le a nagy ablak elé a himző
rámájával. Ott pedig a Zsuzsa asszony mángorol, huzogat, vasal egy
napszámos leánynyal. A leány folyvást egy nótát dalol, a mi
megtetszett neki a népszinházban: «azért leány a nevem, hogy a
legényt szeressem». Ezt fujja reggel hat órától este hatig.
<span class="pagenum"><a name="Page_33" id=
"Page_33">-33-</a></span> Csak akkor áll be a szája, mikor a kávét
iszsza. Ezt is úgy megszokta már a Lidi, hogy nem is hallja.
Változatosságot a munkájában csak a Pikusz úr szokott előidézni. Az
oda ül a himzőasztalára s a hogy a kisasszonynak a keze jár a tűvel
a kifeszített damaszton keresztül, úgy jár a szarkának a feje is
fel s alá, s egyszer-egyszer megkérdi: «was macht di frájla». A
Lidi kisasszony aztán magyarul mondja vissza: «mit csinál a
kisasszony?» s addig mondja a madárnak, a míg az megtanulja a
magyar szót. Ez is egy kis diadal.</p>
<p>Még egyéb sikert is jegyezhet fel mellékfoglalkozásai közepett.
A kis virágáruló leány, a Csicsonka, mikor hazakerül az
ibolyaeladásból, kékre fázott kezekkel és orczával, besompolyog a
mosókonyhába s az alatt az ürügy alatt, hogy majd ő ügyel a
vasalóvasra, a tűzhely mellé kuporodik s aztán eltanulja a
mosóleánynak a nótáját s ő is belevisít a népdalba «azért leány a
nevem, hogy a legényt szeressem». Azzal a változattal, hogy
«legény» helyett «lepényt» énekel. Persze éhes a gyerek.</p>
<p>– Te is jobban tennéd, ha az Ancsa nótája helyett az enyimet
tanulnád meg. Gyere ide majd megtanítalak hímezni.</p>
<p>S a Lidi kisasszony oda ülteti maga mellé a Csicsonkát, ád neki
tuffot, mustrát s beleoktatja a keresztöltések titkaiba. Hogy
nagyobb kedvet csináljon neki hozzá: a vacsoráját is megosztja
vele. Most már telik vacsorára. A mióta az első huszonnégy fekete
hattyunak az árát kifizette a boltos, van változatos menü: egyik
nap «magyar fogolymadár», másik nap «magyar ananász», harmadik nap
«pityóka mondúrban», majd meg «hájas piritós».</p>
<p>Ilyen hizelgő elnevezéseket tud adni a népnyelv a maga
inyenczségeinek.</p>
<p>(Azért se magyarázzuk meg, mit jelentenek ezek valósággal.)</p>
<p>Este aztán, mikor a kiszabott munka be van fejezve, következik
egy kis szórakozás is. <span class="pagenum"><a name="Page_34" id=
"Page_34">-34-</a></span></p>
<p>Megérkezik az olvasni való hirlap. Bár az nem előfizetés útján
jön. Az Ádám bácsi gondoskodik róla. Ő meg a vasuti trafikosnétól
kapja, a milyen épen megmarad. Az egyik nap a Budapest, a másik nap
a Pesti Hirlap, felváltva a Budapesti Hiradóval. Azokat a
vezérczikken kezdve egész az utolsó hirdetményig mind elolvassák.
Különös mulatságul szolgál az apró hirdetmények rovata, a hol hű
Endymionok közlik szívfájdalmaikat titokban szerető Diánákkal. A
lapokban tárczaregények is jönnek. Azokat is elolvassák. Egyik nap
az egyiknek a folytatását, másik nap a másikét. Úgy jó az
összekeverve. – A hirlapot, magától értetődik, hogy a Vigyázz hozza
el a szájában. Ő a postakihordó.</p>
<p>Egy-egy szabad napon az Ádám apó is hazakerül, a ki aztán
felvilágosító magyarázatokat ad az asszonynépnek olyan magasabb
politikába vágó hirek tartalmáról, a mit azok a maguk korlátolt
elméjével fel nem foghattak.</p>
<p>Így aztán eltelnek a hetek. A Lidi kisasszony jóval hamarább a
kiszabott időnél elkészíti a hímzéseket, s szépen kifizeti belőle a
maga házbérét is, meg annak a szerencsétlen leánynak a tartozását
is, a kinek a keresztlevelét örökölte. Szatócsot, tejes asszonyt, a
kiknek a Lidi adós maradt, csak neki kellett kielégíteni, ha
elfoglalta a másiknak a nevét.</p>
<p>És a közben megtanított egy németül beszélő szarkát magyarul
beszélni, s egy ibolyaárulásban lélekző kis leányt a himzésbe
szeretni. Csendes elégtételül szolgált a kedélyének, hogy ily
alacsony helyzetben érvényesítheté a chauvinismus és az
erkölcsnemesítés iránti hajlamait.</p>
<h2><span class="smaller">V. FEJEZET.</span><br />
JÓB HIREI.</h2>
<p>Egy este, a mint a Képes Hirlapot átvette a Lidi kisasszony a
Vigyázztól, épen lámpagyujtás után s hozzá <span class=
"pagenum"><a name="Page_35" id="Page_35">-35-</a></span> akart
fogni az olvasásához; hirtelen valami esett a szemébe. Pedig csak
épen, hogy bepillantott a lapba.</p>
<p>Zsuzsa asszony azt mondta neki, hogy ne dörzsölje a szemét; mert
annál jobban fog viszketni. Bizonyosan egy szemcse kőszénhamu
tévedt bele. Legjobb, ha vizes tál fölé tartja a szemét, aztán a
felső szempilláját felhúzza s az alsót alája tolja, az aztán
kiveszi az alkalmatlan porszemet.</p>
<p>A kisasszony úgy tett, vizes tál fölé tartotta az arczát.</p>
<p>– Majd én addig elolvasom, a mi a lapban van! ajánlkozék a
Csicsonka.</p>
<p>Aztán kezébe vette a lapot, melynek első lapján diszes
fametszetben egy főuri menyegző volt megörökítve. Természetesen
annak a szövegét olvasta el legelébb.</p>
<p>Egy gazdag özvegy grófnőnek fényes szertartás mellett végbement
esküvője volt abban részletesen leirva, kiemelve masamódi
szakértelemmel minden jelenvoltnak az öltözete, az utolsó plisséig.
A boldog vőlegény széles körökben (különösen a sport és turf
világában) ismeretes fiatal főur. Elegans néző közönség. A főuri
világ és az intelligentia sommitásai mind jelen voltak. Bibornok
végezte az esketést. Nem maradt el a lelkiismeretes referádából a
pompás telivér fogatnak, az inasok liberiájának a leirása sem. A
hintó ajtaján a két főuri család egyesített czimerei: «egy nyillal
keresztül lőtt medve» a vőlegényé, «fekete hattyu arany mezőben» a
menyasszonyé. Következett a pompás déjeuner, mely után a boldog pár
egyenesen Olaszországba utazott.</p>
<p>Az a makacs porszem olyan nehezen akart kijönni a Lidi
kisasszony szeméből, pedig eleget vizezte.</p>
<p>«Legyenek boldogok.» Suttogá magában.</p>
<p>De azon az estén nem tudott már dolgozni. A szeme egyre
könyezett. Pedig a divatárus, a kinek a számára a himzeteket
készíté, most próbára valami varrni valót küldött a számára, s
annak a sikerétől függ, hogy állandóan alkalmazza-e a
pipereüzleténél. <span class="pagenum"><a name="Page_36" id=
"Page_36">-36-</a></span></p>
<p>No hát egy estét a varróleány is feláldozhat, hogy ne dolgozzék,
a mikor a szeme könyezik.</p>
<p>Másnap már nem fájt a szeme.</p>
<p>El is készítette igen szépen a rábizott munkát. A Chef igen meg
volt vele elégedve. Megigérte neki, hogy a mint az «első
kisasszony» elhagyja az üzletét (maga akar pipereboltot nyitni),
azonnal alkalmazni fogja a Lidi kisasszonyt a helyébe. Szakértő úr
volt: egyszerre felismerte a leányban a vele született
dekorativ-talentumot. Teremtve van erre a hivatásra. Addig is adott
neki ujabb munkát, a mivel naponkint megkereste az egy
forintját.</p>
<p>Így aztán csendesen mult az idő. Férfi, asszony, kutya, madár,
fali óra, végezte a maga rendes dolgát, a mire az úr Isten
megteremtette.</p>
<p>Ama menyegzői nap óta megint elmult egy hónap. Azalatt még a
Kálvária mellett is elolvadt már a hó; a Csicsonka több verést
kapott a nagyanyjától, mint máskor, mert nem tudta az ibolyát
eladni. Most már minden utczaszegleten, minden palotai asszony azt
árult.</p>
<p>A hirlapok áprilisi időjárást constatáltak.</p>
<p>Hanem egy pénteki napon nem került elő a Vigyázz a szokott
hirlappal. Ez pedig már olyan volt, mint a czukor a kávéban. Ha az
ember hirlapot nem olvasott, azt hiszi, hogy éhen maradt.</p>
<p>Az Ádám apó másnap este jött meg kutyástól. Tizenkét órai
pihenőt adtak neki.</p>
<p>Lidi kisasszony rögtön kérdőre vonta az elmaradt pénteki
hirlapért.</p>
<p>– Jaj ne bántsa azt az ujságot, kisasszony. Nagyon rossz ujság
volt az. Tele förtelmes rossz hirekkel. Szántszándékkal nem küldtem
el. Nem magának való az. Tudja? olyan «izé». Érti már? Dehogy érti!
Ne is értse.</p>
<p>No már pedig egy asszonyfélének azt mondani, hogy egy valamit ne
olvasson el, mert az «izé»; – épen csak arra jó, hogy az minden
módon megszerezze magának azt, a mit előle eldugnak. <span class=
"pagenum"><a name="Page_37" id="Page_37">-37-</a></span></p>
<p>Szombat este lévén, Lidi kisasszony bekötötte a fejét kendővel s
batyuba kötve a megvarrt munkát, bement vele a városba, a bureauban
átadni a készet s felvenni az érte járó díjat. Visszajövet három
trafika előtt is megállt, de azokban mind férfiak voltak. Végre egy
Sándor-utczai dohánytőzs ajtaján bepillantva, meglátta, hogy ott
egy leány az árusnő, s egyedül van. Oda bement s kért egy pénteki
lapot. Nem volt egyéb, mint «Illustrirte Politische Volksblatt». No
hát az is jó lesz. A czímkép elég drastikus volt. Egy uraság a
szájába lő pisztolylyal: egy asszonyság pedig készül ájulva hanyatt
esni. Minden harmadik héten látni ezt a képet.</p>
<p>Lidi kisasszony kifizette a lapot s összehajtva eldugta a nagy
kendője alá: nem pillantott bele, a míg haza nem ért.</p>
<p>Otthon pedig nem olvashatta el mindjárt, mert vacsorával várták.
Zsuzsa néni jó rántott levest főzött, Ádám bátya meg friss liptóit
hozott, a mihez hozzáadva a Lidi kisasszony által útközben
felvásárolt májas hurkát, fejedelmi lakomát csaptak a mai nap
örömére. Zsuzsa asszony még sört is hozatott, s azt Lidi
kisasszonynak is meg kellett kóstolni, s csak akkor tudta meg, hogy
micsoda nevezetes nap az a mai. Ma töltötte be az Ádám bátya a
hetvenedik esztendejét.</p>
<p>Ezért csakugyan fel kellett őt köszönteni a Lidi
kisasszonynak.</p>
<p>De azért csak fejlógatással viszonzá az áldomást az öreg.</p>
<p>– Nem jó időket élünk, Lidi kisasszony. Nem jó idők járnak a
szegény emberekre, a kik hetven esztendőt érnek. De még a nagy
urakra sem, a kik harmincz esztendős korukban már hetven
esztendősek. Nem tetszenek nekem az ezután következő napok.</p>
<p>Hanem aztán a Zsuzsa asszonynak, meg a Lidi kisasszonynak
sikerült helyre igazítani az öregnek a megingatott bizalmát a világ
folyásában. Jó az Isten: nem <span class="pagenum"><a name=
"Page_38" id="Page_38">-38-</a></span> hagyja el azokat, a kik
benne biznak. A Lidi kisasszony úgy tudott beszélni, mint egy
pap.</p>
<p>Húsz esztendeje nem hallott már az öreg «pap szót». Hát biz az
indóházban nem predikálnak. Harangoznak eleget.</p>
<p>– Egyszer ment el egy váltóőr – sátoros ünnepen – a templomba,
akkor is hamis vágányra futott az expressvonat: tizenkét kocsi
szilánkká zúzódott; negyven ember meghalt. A ki a vasuton lakik, az
lemondott az Isten világáról; még a templomról is. Az még a
paradicsomban is a felhőket fogja tolongatni s az istennyilákat a
vágányaikba egyengetni: a mi imádságunk vége nem «amen», hanem
«mehet!»</p>
<p>A gazdag születésnapi vacsora után jóéjszakát kivántak
egymásnak. Lidi kisasszony átment a hálókamrájába.</p>
<p>Ott azután, a mint magára maradt, elővette a titokban
megvásárolt lapot, azzal a tragikus képpel s hozzá fogott az
olvasáshoz.</p>
<p>Egészen igaza volt az Ádám apónak, mikor a pénteki lapot eldugta
előle.</p>
<p>Az az uraság, a ki ott a képen agyonlövi magát, ugyanaz a szép
délczeg dalia, a ki olyan hirhedett volt a szép fogatairól, meg a
kelet-indiai és kafferföldi vadászatairól. X. X. grófnő fiatal
férje, Y. Y. gróf. Még a mézeshetekben voltak.</p>
<p>A hirlap necrologirója annyit jegyez fel róla rövideden, hogy a
hirhedett sportsman rendkívül nagy összeget vesztett a
versenyfuttatásokon, s miután azoknak a kifizetését a neje, egy
haragos pillanatában, megtagadta, a revolveréhez folyamodott, s
neje szemeláttára főbe lőtte magát.</p>
<p>Lidi kisasszony térdre rogyott az ágya előtt, arczát azzal az
átkozott papirlappal eltakarva. Nem mert zokogni, hogy az ajtón
keresztül meg ne hallják.</p>
<p>– Pedig én nem átkoztalak meg. Én nem téptem szét az
arczképedet, nem dobtam a szemétbe, mint az a másik leány a hűtlen
kedveséét. <span class="pagenum"><a name="Page_39" id=
"Page_39">-39-</a></span></p>
<p>Azzal fogott egy ollót, kivágta azt a czimképet a lapból s az
ágya fölött függő Mária-képet levéve, annak a hátsó deszkája alá
beilleszté. Senki sem tudta meg, hogy az ott van. Egyedűl ő maga
tudta. Ő maga emlékezett meg róla, mikor estenden az ágyában
elalvás előtt térdre emelkedett és elmondta az esti imáját.</p>
<p>«Amen, amen!»</p>
<p>Egy halottért, a ki harmincz esztendős korában már hetven éves
lett: elvesztegetett nagy vagyont, életet, földi boldogságot és
mennyei üdvhöz való jussot!</p>
<p>– – «Mehet! Fertig!»</p>
<h2><span class="smaller">VI. FEJEZET.</span><br />
A NAGY GRÁCZIA, MEG A NAGY SZERENCSE.</h2>
<p>Ettől a naptól kezdve Kapor Ádám minden este haza jöhetett a
vasutról. Az előljárói azt mondták, hogy aludja ki magát
kedvére.</p>
<p>Zsuzsa asszony egészen el volt érzékenyülve: «milyen kegyesek
azok a jó uraságok».</p>
<p>– Nem szeretem én ezt a nagyon nagy grácziát! Valami lóg ki
ebből, dörmögé Ádám apó s a Vigyázz is egészen ezen a véleményen
volt; mert egész nap az ajtót kaparta: mehetnékje volt a
vasúthoz.</p>
<p>Azok a hirlapok pedig csak nem hagynak az embernek békét.</p>
<p>Könnyebb a lelküknek, ha mindennap hozhatnak egy vasuti
szerencsétlenséget. Itt összerohant két szembejövő gyorsvonat;
waggonok összetörtek, meggyuladtak, amott beszakadt a vonat alatt a
híd; minden kocsi a hullámokban tünt el; azután meg három vonat
rohant egymás hegyébe. S milyen kannibáli gyönyörüséggel tudják
leirni a halálnemeket, a mik az utasokat kivégezték! – Persze
mindenütt a váltóőr volt a hibás.</p>
<p>– Ugyan nagy szerencse, hogy ez mind a külföldön <span class=
"pagenum"><a name="Page_40" id="Page_40">-40-</a></span> történik,
nem minálunk, vigasztalkodék Zsuzsa asszony.</p>
<p>– De csak nem szeretem én azt a nagy szerencsét! mondá Ádám apó.
Azt tartja a czigány közmondás, hogy «három dologtól őrizzen meg
bennünket az Úr Isten: a czifra ruháktól, a nagyon drága italoktól,
meg a nagyon nagy szerencsétől».</p>
<p>Lidi kisasszony követelte Ádám apótól, hogy magyarázza meg, mi
ennek az értelme? (a mióta meg lett előtte fejtve az a szó, hogy
«rossz idők járnak a nagy urakra, a kik harmincz éves korukban már
hetven esztendősek», meg hogy «amen» helyett az van az imádság
végén, hogy «mehet», azóta kezdte sejteni, hogy az öreg ha valami
furcsát mond is, annak van valami értelme).</p>
<p>– Hát, édes kisasszonyka, nagyon czifra ruhák azok, a mikben
nagyon sokféle szinű foltozás van; nagyon drága italok azok, a mik
a patikában készülnek s nagyon nagy szerencse az, mikor az ember
felfordul a szekérrel s csak a lábát töri ki: holott a nyakát is
kitörhette volna. Attól tartok, hogy még engem is utolér ez a
szerencse.</p>
<p>Egyszer aztán itt is beütött a vasuti mennydörgős mennykő.
Valamelyik vidéki nagy állomáson elaludta a vonat érkezését a
váltóőr; csak a fütyülésre ébredt fel, akkor aztán álomijedelmében
hamis vágányra igazította a váltót. Jó szerencse, hogy a
mozdonyvezető észrevette a hibát, s nagy hirtelen dörzsfékezett,
contragőzt bocsátott, halálveszedelem nélkül történt meg a
catastropha.</p>
<p>– Jaj de nagy szerencse, hogy nem a mi állomásunkon történt ez a
veszedelem! hálálkodék Zsuzsa asszony.</p>
<p>Nagyon jó sejtelme volt az öregnek, a mikor ezt a nagyon nagy
szerencsét előre is deprekálta. Másnap este nagy búsan bandukolt
haza, a kutyájával együtt. Nem hozta magával se a drótozott
lámpást, se a tokos zászlót.</p>
<p>– Hát a zászló, meg a lámpás hol van? kérdé a Zsuzsa.</p>
<p>– Ott maradt. Elvették tőlem. <span class="pagenum"><a name=
"Page_41" id="Page_41">-41-</a></span></p>
<p>– Miért?</p>
<p>– Azért, mert elcsaptak.</p>
<p>– Mit vétettél?</p>
<p>– Azt, hogy átugrottam a hetvenedik esztendőt. Azt mondták, hogy
öreg vagyok már, nem való vagyok váltóőrnek.</p>
<p>– Hát aztán mit mondtak?</p>
<p>– Azt, hogy alá is út, fel is út. Mehetek a kutyám után.</p>
<p>Zsuzsa asszony sirva fakadt.</p>
<p>– Szent Isten! Mi lesz belőlünk?</p>
<p>– Én tudom, hogy mi lesz! Az uraknak olyan igazságuk van, mint a
napfény. Nem lehet az ellen rugódozni. Inkább én pusztuljak el,
mint száz meg száz ártatlan ember az én hibám miatt. Adsza azt a
dupla pisztolyt.</p>
<p>– Édes uram.</p>
<p>– Hiszen nem idehaza; nem te előtted; kimegyek a Dunapartra, a
hidon túl, a hol senki sem jár.</p>
<p>– Akkor tudom, hogy én is elölöm magamat.</p>
<p>– Az Isten legyen neked is kegyelmes.</p>
<p>A Lidi kisasszony épen arra nyitott be a konyhaajtón, mikor a
két öreg búcsúzott egymástól. A confectiós boltból jött haza. Csak
elbámult.</p>
<p>– Hát maga Ádám bácsi mit akar azzal a mordálylyal a
kezében?</p>
<p>– Hát csak agyon akarom lőni – a kutyámat.</p>
<p>– A szegény Vigyázz kutyát? Miért akarja megölni?</p>
<p>– Hát, hogy majd ne őgyelegjen gazdátlanul a világban.</p>
<p>– Micsoda? Hát talán magát is el akarja ölni azzal a
pisztolylyal?</p>
<p>– Nekem is marad belőle.</p>
<p>S a Zsuzsa nem hogy csitította volna, de még ő is
keserítette.</p>
<p>– Én pedig, itt van ez a lugessentia, kiiszom az egész
üveggel.</p>
<p>– De hát az Istenért, mi történt önökkel? <span class=
"pagenum"><a name="Page_42" id="Page_42">-42-</a></span></p>
<p>– Semmi nagy dolog nem történt; csak engem csaptak el a
hivatalomból.</p>
<p>– Az nagy baj lehet. De hát azért nem kell mindjárt az
öngyilkosságra gondolni! Nézzenek meg engem! Esett-e le valaha
valaki úgy a mennyországból a pokolba, mint én? És még sem öltem
meg magamat.</p>
<p>– Mondja meg a kisasszony, mi tartotta vissza? Mert én azt
tettem volna.</p>
<p>– Hát az a gondolat, hogy a ki öngyilkosul hal meg, azt se az
ég, se a pokol be nem fogadja, annak a lelke az örökkön örökké
tartó időkig bujdosni fog s még a feltámadás napján se fog új
életre kelni.</p>
<p>– Hallod, asszony? Még másvilágon sem lesz majd ingyen
kvártélyunk! szólt az öreg s nevetett hozzá.</p>
<p>– Bánom is én! veté oda a Zsuzsa. (Az asszonyok elhatározása
makacsabb.)</p>
<p>– Még egy más gondolat is tartott vissza mondá Lidi; – az, hogy
az öngyilkost odaviszik a bonczterembe, s ott a fiatal medicusok
szabdalják a testét s az egész vizsgálatot, hogy mit fedeztek fel,
kiirják az ujságba?</p>
<p>– Ez borzasztó gondolat! mondá a Zsuzsa, az arczát a kötényével
eltakarva.</p>
<p>– Legyenek Istennel! s ne gondoljanak ilyen szörnyűségre; urak
ölik meg magukat, a kik félnek az inségtől; nem szegény emberek, a
kiknek a szükség régi ismerősük!</p>
<p>S azzal kiszedte a kezükből a mordályt és méregüveget, bevitte a
saját kamrájába: ott már jó helyen lesznek. Ő nem fél már tőlük. S
aztán megint kijött a két öreghez.</p>
<p>– De hát mi tévők legyünk, ha a világon megmaradunk? Én már öreg
csont vagyok. Kinek kell az én rozoga testem, az én homályos
lelkem? szólt Ádám apó.</p>
<p>– Én sem győzöm már a munkát, mondá Zsuzsa asszony. Mikor esős
idő van, minden csuklóm úgy fáj, hogy inkább szeretnék éhenszomjan
elfeküdni, mint a mosó teknő mellé állni.</p>
<p>– Hát ha összeteszszük hárman az eszünket, majd csak
<span class="pagenum"><a name="Page_43" id=
"Page_43">-43-</a></span> gondolunk ki valamit. Én úgy tudom, hogy
van itt a fővárosban egy szegények háza, a hol a munkaképtelen
tisztességes embereket befogadják, ellátják holtig és jól bánnak
velük.</p>
<p>– Hisz az igaz. Én is gondoltam arra. Az bizony nyugodalmas élet
volna, nekem is, a feleségemnek is. De hát – édes kisasszony –
protectio kell ahhoz, hogy oda bejusson a szegény ember.</p>
<p>– Hátha nem kell. Én a mit az ujságból olvasok, mind azt értem
meg belőle, hogy a főváros előljárói emberszerető, jószivű férfiak.
A ki Kapor Ádám apót, meg Zsuzsa asszonyt meglátja, lehetetlen,
hogy meg ne essék rajtuk a szive.</p>
<p>– Csakhogy az ám a nehéz dolog, édes kisasszony, hogy
meglássanak. Mert vannak szegény emberek, a kik oda állnak a
járókelők útjába, aztán meg vannak olyan szegény emberek, a kik
elbujnak a nagy urak, a jó emberek szeme elől, a kiknek a torka
összeszorúl, mikor azt kell mondani, hogy «kérem szépen». A nagy
urak, a jó emberek pedig azokat nem keresik fel. Nem tudok
könyörögni, kisasszony: sohasem tanultam. Inkább koplalok, inkább
rongyoskodom.</p>
<p>– Azt nem teszed! A míg nekem van egy falat kenyerem. Majd
dolgozom ezután kettő helyett, monda az asszony, átölelve az
öreget.</p>
<p>– De azt ugyan nem engedem. Agyon nem dolgozod magad. Gondoltam
már ki valamit. Egyszer egy kis kirándulást tettem a bicskei
vasuton. Egy helyen láttam egy csoport rongyos embert, a ki horgas
botokkal turkált a szétteregetett szemétkupaczokban. Arra még jó
leszek. Elmegyek szemétkaparónak. <span class="pagenum"><a name=
"Page_44" id="Page_44">-44-</a></span></p>
<h2><span class="smaller">VII. FEJEZET.</span><br />
A BÁDOG CSÉSZE.</h2>
<p>– De már azt a szégyent csak nem méri ránk az Úr Isten, hogy az
én uram vénségére rongyszedő legyen, mondá Zsuzsa asszony.</p>
<p>– Ugyan miért ne? Hát nem tisztességes kereset az? Még
szindarabot is irtak róla. Én láttam. Az volt a czíme: hogy
«Rongyszedő». Egressy Gábor játszotta benne a czímszerepet. Az egy
hős volt, egy derék ember! – Hát ha Egressy Gábor lehetett
rongyszedő, Kapor Ádámnak derogáljon?</p>
<p>Lidi kisasszony intett a szemével Zsuzsa asszonynak, hogy rá
kell hagyni! – Nem jó az indulatba jött emberrel vitába
keveredni.</p>
<p>Az öregnek aztán egészen megtetszett a saját ötlete.</p>
<p>– Úgy teszek! Szemetet kaparok. Hátha egyszer egy gyémántot
találok, a mit üveg helyett kisepertek? Olvastam én egyszer egy
regényt a Hirlapban, a hol egy szemétkaparó egy bádog dobozt talált
a szemétkupaczban, a mibe egy gazdag tőzsérnek a végrendelete volt
eldugva. Azon fordult meg a történet. A szemétkaparóból mylord
lett! Hát az hányszor megtörténik, hogy egy zsugori fösvény minden
megkuporgatott pénzét bankókban, állampapirokban a szalmazsákjába
dugja el. Mikor meghal, a rohoda szalmazsákot kidobják a szemétre.
Holmi kényes ember nem akar hozzá nyulni; mikor aztán a
szemétkaparó szétbontja, csak úgy dűl ki belőle a sok angyalos
bankó.</p>
<p>Az öreg egészen belemelegedett az új mesterségének a
magasztalásába. Kivált mikor pipára gyujthatott. Az a kék füst
egészen megjavítja az embernek a szemét, mindjárt más szinben látja
a világot.</p>
<p>– Még is csak jól tette a Lidi kisasszony, hogy kivette a a
kezemből a pisztolyt. Az Úr Jézus küldte jó órában. <span class=
"pagenum"><a name="Page_45" id="Page_45">-45-</a></span> Nem vagyok
én még olyan öreg, hogy fejbe lőjem magamat. Lehet még az Ádámnak
hasznát venni.</p>
<p>Alig is várhatta, hogy korán hajnalban felcsengesse a szemetes
fiu a házat. Maga vitte ki a szeméthordó szekérhez a ládát. Aztán
kikérdezte a kocsist, hogy hogyan, miképen kell beállni a
szemétkaparók közé. Az megmagyarázta neki, hogy nem kell ahhoz sem
instantia, se bizonyitvány, felülhet a szekérre mindjárt, s mehet
ki az Eldorádóba, aranyat keresni.</p>
<p>És már kapaszkodott volna az öreg fel a szemetes szekérbe, ha
hirtelen a ház ajtóból elő nem rohan a Krányecz Frányó, meg két más
tót napszámos s meg nem ragadják kezénél, gallérjánál fogva.</p>
<p>– De bizony nem megy kend szemétkaparónak! hogy itt a mi
házunkat lepocsékolja! Mi szemétkaparóval nem maradunk egy házban!
Megyünk házi urhoz! Bejelentünk, hogy Kapor nem kapor, hanem kapar.
Társaságot meggyalázni, bizony, nem engedünk.</p>
<p>Addig-addig, hogy betuszkolták az öreget a lakásába.</p>
<p>– No de ez már valami szörnyűség! Hogy ezek a szotyák tótok is
szégyenlik a rongyszedő társaságát! Hát micsoda aristocratia ez?
Hát azért véreztünk mi 48-ban, hogy a malterkeverő tót lenézze a
rongyszedőt? Tudom én jól, hogy ez a Lidi kisasszonynak a
praktikája volt.</p>
<p>– Ugyan édes uram! Mit gondolsz? Hisz a kisasszony nem is tud a
tótokkal beszélni.</p>
<p>– Azokkal nem tud, de tud a Csicsonkával, a Csicsonka meg tud
beszélni a Gagyulánéval, az meg már tud tótul. Így uszították rám a
tótokat. 49-ben is épen így csinálták a muszka interventiót.</p>
<p>– De látja, Ádám bácsi, szólt Lidi, körülczirógatva az öreget,
ez csakugyan nem magának való állapot.</p>
<p>– No jól van. Hát majd várok, a míg kineveznek esztergomi
kanonoknak! Hát ha nem engedik, hogy tisztességes uton szerezzek
pénzt, hát majd megmutatom, hogy meg tudok élni pénz nélkül. Nem
eszem! <span class="pagenum"><a name="Page_46" id=
"Page_46">-46-</a></span></p>
<p>– Talán Succinak a dicsőségét kivánta el Ádám bácsi?</p>
<p>– Nem a Succi példáját követem. Hanem azt teszem, hogy veszek
magamnak tiz krajczárért egy prófontot, az nekem négy napig eltart.
Nem is pipázom többet. A pipámat elásom a földbe. Úgy élek.</p>
<p>És komolyan megtette az öreg, a mit mondott. Hozott magának egy
prófontot az utczaszegletről, a hol a szatócsboltban fel voltak
halmozva, s délben elővéve a baranyai bicskáját, leszelt belőle egy
darabot, az volt a lakomája. Be se ment vele a konyhába, kiült
falatozni a folyosó lépcsőjére.</p>
<p>A Vigyázz, meg a Pikusz, szokás szerint odatartott hozzá, mikor
a gazdáját falatozni látta. Odadobott nekik egy-egy
kenyérhajat.</p>
<p>A szarkának ez sehogy sem tetszett: «gib flájsch!»</p>
<p>– Dejszen barátom Pikusz, a flájschnak vége van már. Fogj
magadnak prücsköt, cserebogarat, ha hust akarsz kapni. Te sem kapsz
már több szalonnabőrt, édes kutyám. Mi értünk nem hal már meg több
mancsi ezen a világon.</p>
<p>A Vigyázz hallgatta mindezt nagy fülhegyezéssel. Mikor aztán
látta, hogy a gazdája csakugyan becsukja a bicskáját s eldugja a
csizmaszárába, féloldalra fordítá a fejét, az egyik fülét fölfelé
tartva, a másikat lekonyítva, a mi valószinűleg azt a véleményt
fejezte ki nála, hogy ez nem jó állapot.</p>
<p>A mint aztán a gazdája bement a mosókonyhába, a Vigyázz egyet
fordult s kiillant az udvarról a nyitott ajtón. Mikor az Ádám
megint kijött s kereste a kutyáját, már akkor az nem volt sehol.
Csak késő este settenkedett haza, akkor is elébb bekémlelt az
ajtón, s az alatt, a míg az Ádám a ruhás teknőt segítette a
feleségének a kúthoz czepelni, olyan észrevétlenül tudott beosonni
a mosókonyhába, hogy senki sem látta meg. Ott aztán bebujt az ágy
alá.</p>
<p>Az öreg nagyon el volt keseredve a kutyája hűtlensége miatt.
<span class="pagenum"><a name="Page_47" id=
"Page_47">-47-</a></span></p>
<p>– Itt hagyott, visszament a vasuthoz! Ott csontokat dobnak neki
a vendégek! Ő nem vesztette el a hivatalát. A mint nem adhatok neki
egyebet, mint fekete kenyeret, itt hágy. Hiába, a kutyában csak
kutyalélek van. Kár volt úgy vesztegetni rá a dicséretet. A míg
boldog voltam, az én kezemet nyalta, most a másét nyalja.</p>
<p>De ki is kergette az öreg a konyhából a hűtlen állatot, a mint
észrevette, hogy az ágy alatt kuporog.</p>
<p>– Marsch ki az udvarra! Ha egész nap odakóboroltál, most aludjál
odakinn!</p>
<p>Szinte jól esett a mellének, hogy ő is elcsaphatott valakit.</p>
<p>Másnap reggel, mikor a szemetes kocsi ismét megérkezett, Ádám
apó maga vitte ki a szemetes ládát kiüríteni. Mint gondos,
elővigyázatos családfőnek gondja volt rá elébb átkutatni a
kiöntésre szánt szemetet, hamut, hogy nincs-e benne valami értékes
tárgy.</p>
<p>Hát dehogy nem volt! Tizenhat krajczár hullott ki a szemét
közül, két darab négy krajczáros, meg nyolcz darab egyes.</p>
<p>Ádám apó el volt szörnyedve. Rohant a feleségéhez a markában
tartott rézpénzzel.</p>
<p>– Hát te így becsülöd meg a pénzt? Nekem kell a szemét közül
kiszednem, a mit te eldobálsz.</p>
<p>Zsuzsa asszony tiltakozott ez ellen a vád ellen. Neki a a mi
pénzecskéje van, az a szekrényben áll, harisnyába van kötve. Tegnap
reggel óta pedig pénz nem volt a kezében.</p>
<p>– De hát akkor hogy került ide ez a tizenhat krajczár?</p>
<p>Nem akadt gazdája.</p>
<p>Ádám apó kénytelen volt a talált pénzt utoljára is a zsebébe
sülyeszteni.</p>
<p>De azért szalonnát még sem vett rajta, mert hátha előjön a
talált pénz gazdája s visszaköveteli.</p>
<p>Másnap is csak meg volt a prófunttal, s nem hagyott a felesége
által más eledelt magába diktáltatni. A ki nem dolgozik, ne egyék.
<span class="pagenum"><a name="Page_48" id=
"Page_48">-48-</a></span></p>
<p>A Vigyázz aznap is odakószált. Ezért aztán a fülénél fogva
huzták elő az ágy alól, mikor hazakerült.</p>
<p>A következő nap reggelén, mikor Ádám apó a szemetes ládát ki
akarta vinni a gyüjtő szekérhez, akkor már az első tekintetre
meglátta, hogy a szemét tetején egy csomó rézpénz hever. Ezuttal
három négyes volt és hat egyes.</p>
<p>De most aztán már kriminális inquisitiót tartott.</p>
<p>– Ki dobálja ide ezt a pénzt a szemetes ládába? A Lidi
kisasszony-e? vagy a Zsiga czigány? vagy a Gagyuláné?</p>
<p>Azok égre földre esküdtek, hogy ők tájékára sem voltak az Ádám
apó kincstermő ládájának. A szegény czigány a zsebeit is
kiforgatta, hogy egy krajczár sincs bennük.</p>
<p>– Akkor a lelkek hozták ide!</p>
<p>Harmadnap megint odacsavargott a Vigyázz egész késő estig. De
most már a seprünyéllel is kapott érte egy rendbelit.</p>
<p>Negyednap reggel a szemetes ládában már nemcsak rézpénz volt
elszórva, hanem még egy fényes ujdonat tiz krajczáros is.</p>
<p>– De hát a mennyből hull ide a manna? Ki lopja ide nekem a
pénzét?</p>
<p>Az öreg kétségbe volt esve ezen a mesés szerencsén.</p>
<p>Estefelé beállít hozzá a Ritka Panna, egy kosár piros alma volt
a karján.</p>
<p>– Jaó napot Aadaam apocska! Hát tudja-e, hogy hol jár a Vigyázz
kutyája?</p>
<p>– Ugyan hol jár?</p>
<p>– Mondok, viszek egy kosaar aómaat a vasúthoz, hátha vesznek
belőle az urasaagok. Haat csak ott laatom az indaóhaaz ajtajaaban a
Vigyaazz kutyót, a mint keet laabon bertoafol, s a szaajaban tart
egy baadog cseeszeet, s a pasaséroktul kaodul. Adnak neki ki egy
kis pénzt, ki egy nagyot, a mennyi a cseeszeebe feer.</p>
<p>Ádám apónak csak kiesett a pipa a szájából. Felugrott a
karszékéből. <span class="pagenum"><a name="Page_49" id=
"Page_49">-49-</a></span></p>
<p>– Megyek! Agyonütöm azt a dögöt! Az én számomra koldul!</p>
<p>Hanem a felesége elfogta, átnyalábolta.</p>
<p>– Dehogy ütöd, dehogy ütöd! Ha ütni akarsz valamit, üsd ezt a te
vasfejedet, a mért olyan kevély, hogy nem akarja magát megalázni a
jó emberek előtt. A te dolgod volna, odamenni a tanácsnok urakhoz,
s elmondani előttük a te igazságos kérésedet. A kutyádat pedig ne
bántsd, azt a hűséges állatot, a ki nem tudja elnézni, hogy a
gazdája koplal! s ő jár el koldulni a számára. Az hordta haza
bizonyosan a szemétben talált pénzt.</p>
<p>Ádám apó hirtelen haragudott, hirtelen kibékült.</p>
<p>– Igazad van, rózsám; szegény kutyám! Vak koldus volt az első
gazdája, annál tanulta ezt, most hogy látta, hogy én is koldussá
lettem, elővette a régi mesterségét s a számomra koldult. Dehogy
bántom. Érte megyek, haza hozom. És holnap aztán, holnap lesz a
napja, hogy elmegyek a tanácsnok urhoz, megkérni, hogy vegyenek fel
bennünket a szegények házába.</p>
<p>Mikor aztán este összejött az egész ismerősség, (híre futott
mindenfelé a Vigyázz stiklijének) akkorra előkerült Ádám apó is a
vasuttól a kutyájával.</p>
<p>A Vigyázz nagyon derült kedvében volt. Úgy nevetett, féloldalra
lesunyva a fejét s jobbra-balra tekergetve a derekát, mintha a
saját orrát akarná megütni a csóvált farkával. Tudta, hogy micsoda
ravaszságot követett el. De ezuttal nemhogy megverték volna, hanem
minden ember czirógatta, beczézgette. Hanem a gazdája felé mégis
hason csuszott s az asztal alá iparkodott.</p>
<p>– Nem oda, kedves kutyám, nem az asztal alá. Ide ülsz a székre
mellém. Itt ez előtt az egész társaság előtt, a ki látta a
megveretésedet, megkövetlek. De minthogy abból te nem értesz
semmit, hát hoztam egy pár virslit. Az egyik az enyim lesz, a másik
a tied.</p>
<p>De nem a kolbász tetszett a hű párának inkább, hanem
<span class="pagenum"><a name="Page_50" id=
"Page_50">-50-</a></span> a jó szó. Mikor a gazdája maga mellé
vette, majd kibujt a bőréből, olyan öröme volt. Nyalta a kezét,
megnyalta a borostás állát, s úgy tudott ránézni azokkal az okos
szemeivel, mint egy valóságos lelkes állat.</p>
<p>Egyszer aztán csak kirugta magát a gazdája kezei közül, átugrott
az asztalon s azzal «auvau-babau!» Egy macska jött be az ajtón, s a
mint azt meglátta, egyszerre megint csak kutya lett belőle.</p>
<h2><span class="smaller">VIII. FEJEZET.</span><br />
EGY ESŐS NAPON.</h2>
<p>Másnap volt a kritikus nap, a mikor Kapor Ádámnak meg kellett
próbálni, hogy milyen koldus lett volna belőle. Nehezen vette a
nyaka!</p>
<p>– Nem tanultam én sirni soha.</p>
<p>No ha ő nem tudott sirni, annál jobban tudtak a fellegek. Egész
éjjel szakadt az eső, nappal meg folytatta. Nem jó idő ez a szegény
embereknek! A mezei munkások is sokalják már az áldást. Előbb a
nagy hó miatt nem jutottak a szántás-vetéshez, most meg a sok eső
zavarja ki őket minduntalan belőle. A városi munkásra nézve meg
épen csapás ez a locspocs idő. Kőmüves, napszámos nem állhat a
szakmába, a ki meg műhelyben dolgozik, annak a drága petroleumot
kell égetni, mert sötét van, az eső lenyomja a füstöt, minden
műhely tele kőszéngőzzel, a fuvaros bőrig ázik s üti a lovait és
káromkodik, mikor a szekere megfeneklik a sárban. De legjobban meg
van verve a szegény mosóné.</p>
<p>– Óh én szentséges szűz Máriám! sopánkodik a Zsuzsa asszony,
könyörögj érettünk! Hiszen szombat nap van, ilyenkor te is
szárogatni szoktad a Jézuska ruhácskáit! Nem tudok kiteregetni már
egy hét óta. A padlást is kiadta a házi úr árendába, az tele van
kukoriczával. Mind idebenn a konyhában kell szárogatnom a ruhákat.
<span class="pagenum"><a name="Page_51" id=
"Page_51">-51-</a></span></p>
<p>A száraztott fehérnemü gőzétől pedig megfájdul az asszonynépnek
a feje, azért kénytelenek nyitva tartani az üveges ajtót, hogy
kimenjen a gőz.</p>
<p>Ebből meg az a baj lett, hogy a nyitott ajtón kiszökött a
Vigyázz, s utána szaladt a gazdájának. Pedig nem is tudhatta, hogy
az a városházára megy. Eltalált a szimat után. A dohánygyár előtt
érte utól. Az öreg aztán szidta, kergette, kővel is dobálta, hogy
menjen haza. De az megint csak vissza került hozzá. Pedig
szájkosara sem volt. Visszafordulni pedig nem akart vele, mert
visszatérni az útból bizonyos szerencsétlenség. Már el kellett
vinnie magával a városházára. Nehogy elfogja a gyepmester,
kénytelen volt neki útközben egy szájkosarat venni, ugyanazon a
pénzen, a mit a Vigyázz maga koldult össze.</p>
<p>Ez aztán az igazság! A hűség jutalma szájkosár! S még azt
mondják, hogy alkotmányos világ van.</p>
<p>Moslék idő!</p>
<p>Árvíz lesz az idén megint!</p>
<p>A Stáczió utcza szűk kijáratánál, a hol még akkor egy rongyos,
de nagy földszinti ház zárta el az utat (ma már pompás palota épült
a helyén renaissance stylben) két terhes szekér farolt neki
egymásnak. Ádám apó nem állhatta meg, hogy ne segítsen a
kocsisoknak a kibontakozásban. A hatvani utczán meg egy bérkocsis
lova feküdt az aszfalton, azt is neki kellett talpra állítani.
Csupa sár lett bele. Pedig a Zsuzsa olyan szépen kikefélgette,
mikor elereszté hazulról!</p>
<p>De legnagyobb baja volt a Lidi kisasszonynak a mostani rossz
világítással. Ő a nagy kereskedőtől most épen egy olyan megbizást
kapott, a mi egyértelmű azzal, a mit «remekbe» dolgozásnak
neveznek. Egy darab ofélia-szinű crép de Chinere kell himezni
leggyöngédebb szinű virágokat és arany arabeszkeket. A főnök
rábizta a Lidire, hogy a saját fantáziája szerint gondolja ki a
virágokat, minta nélkül. Ez a munkája lesz az, a mi ha sikerül,
megszerzi a számára az első mamzell állását. Ehez neki épen nagy
<span class="pagenum"><a name="Page_52" id=
"Page_52">-52-</a></span> tehetsége van. A virágfestészet volt
kedvencz mulatsága hajdan! Csakhogy ezen a kényes alapszinű
szöveten nagyon vigyázni kell az alkalmazott szinekkel. Ahoz
kellene a derült nap. Lámpafénynél nem lehet a hatást megitélni.
Azért még sem a saját panaszának ád kifejezést.</p>
<p>– Szegény Kapor bácsi! de összeázik most.</p>
<p>– Hát hisz azt megszokhatta vasuti őr korában, mond Zsuzsa. Biz
ott sem tartottak föléje paraplét. Bár még most is ott lehetne! De
hát igazuk van az uraknak, hogy a toprongyos öreg embereket
elteszik onnan. Milyen iszonyu szerencsétlenségek voltak! Hányan
meghaltak, megsebesültek! egy pillanat alatt mennyi özvegy és árva
lett! És ez mind «egy» embernek a gyatrasága miatt. Igazságuk van
az uraknak: elébb való a közönség élete. Legjobb is volna, ha
nálunk is úgy tennének a vén emberekkel, a hogy a vadak tesznek,
hogy mikor már nem képesek a maguk élelmét megkeresni, akkor
agyonütik őket.</p>
<p>– Ej ej, Zsuzsa néni! Már megint ilyeneket beszél. Ne essünk
mindjárt kétségbe.</p>
<p>– Mindjárt? De hát ötven esztendő nem «mindjárt». Száz
esztendőnek a fele talán elég a nyomoruságot megelégelni. Sorra
kóstoltam mindent, a mi nyomoruság. Mintha csak egy patikának
valamennyi üvegét egymásután szedtem volna elő. Mikor kegyed
kivette kezünkből a mérget, meg a mordályt, mikor kibeszélte a
fejünkből a rossz gondolatot, az Isten áldja meg azt az aranyos
száját, azt mondta ugy-e: Nézzenek meg engem, esett-e valaha valaki
a mennyországból a pokolba olyan nagyot, mint én? Hát én is nagyot
estem. Nekem is volt szép, nyugodalmas házam, csak olyan kedves,
mint a grófoknak a márvány palotája, talán még kedvesebb, mert én
szerettem az otthont. S aztán én is úgy láttam azt a lábam alatt
összeroskadni, minden kincsemet semmivé lenni.</p>
<p>– De egy megmaradt, ugy-e? Az, a kit szeretett! Annak a
hűsége.</p>
<p>– Már az igaz. Ez az egy megmaradt. Tudja-e azt a <span class=
"pagenum"><a name="Page_53" id="Page_53">-53-</a></span>
kisasszony, hogy a minapában, mikor azt a kis áldomást tartottuk az
uram születése napján, az volt az ötvenedik évfordulója annak, hogy
– hogy – hogy – (válogatta a szót, hogyan is mondja csak?) hogy egy
kenyeret törünk meg egymással…</p>
<p>Félbe szakította a beszélgetést a Gagyuláné közbejötte. Jött be
két nagy kosárral a karján, mind a kettő abrosszal leterítve. Ő
maga úgy össze-vissza volt kötözgetve nagy kendőkkel, hogy csak a
két szeme volt látható. Harczba készült szállani az
elementumokkal.</p>
<p>– Ugyan, édes Kaporné szomszédasszony, engedje meg, hogy az
egyik kosár pereczemet ide tegyem a tűzhelyére, itt jó szárazon
marad. Nálam beesik az eső a padláson át. S most épen közeledik a
Szent-György napja, nem merek a házi urhoz menni, hogy csináltassa
meg a padlást. Tudja mért?</p>
<p>Hogyne tudta volna a Zsuzsa. Neki is voltak tapasztalatai. Abban
aztán megegyezett a két asszonyság, hogy sokkal tanácsosabb az
embernek az állatkerti oroszlán ketreczébe bedugni a lábát etetés
előtt egy órával, mint a házi urnak a szobájába belépni vele ezzel
a szóval «reperatura». Szent-György nap előtt egy nappal.</p>
<p>– Elég lesz ma egy kosár perecz is a standon. Magyarázá
Gagyuláné. Ezt sem tudom, hogy adom el. Persze, ha nekem is butikom
volna. De hát az már nagy uraság! Én csak úgy a kapu alatt árulok.
Nálam csak a szegény napszámosok, kocsisok vásálnak, azok pedig
ilyen locspocs időben inkább kevesebb pereczet esznek, csakhogy
több pálinkát ihassanak.</p>
<p>– No csak tegye le oda a kosarát a windófnira, édes
szomszédasszony: nekem úgy is tüzelnem kell egész nap a
vasaláshoz.</p>
<p>– Aztán a kulcsomat is itt hagyom a szekrényen. Nézzen be a
rezidencziámba egyszer egyszer édes szomszédasszony: ott van a
teknő a szoba közepén, a mibe a gerendáról leszivárgó esővizet
felfogom. Öntse ki a mikor <span class="pagenum"><a name="Page_54"
id="Page_54">-54-</a></span> megtelik. Csupa gomba már minden
holmim a nyiroktul. Még ezt is elvállalta a Zsuzsa asszony.</p>
<p>Még aztán kimenet azt is megtudakolta a pereczsütőné, hogy nem
jött-e még vissza a Kapor bácsi a városházáról?</p>
<p>– Magam is nehezen várom.</p>
<p>– No csak az Isten segítené meg a maga szándékában.</p>
<p>– Köszönöm a jó kivánságát. Az Isten áldja meg.</p>
<p>Azért a beszéd közben is folytatta a vasalást Zsuzsa
asszony.</p>
<p>Mikor aztán a Gagyuláné eltávozott, még annak a sorsa felett
kezdett sajnálkozni.</p>
<p>– Ennek is nehéz keresete van, szegénynek. Nap nap után hóban,
vízben a palánk mellett, vagy a kapu alatt ülni, egy fazék
parázsnál a kezét melengetni. Jó szerencse, hogy valamennyi szenes
kocsi mind a Stáczió-utczán megy végig, s azok annyi szenet
elhullatnak, hogy hat-hét rongyos kölyöknek dolgot ád összeszedni.
Azok aztán odahordják azt a Gagyulánénak. Kapnak érte egy pereczet.
No de ilyen rossz időben lesheti, a míg egy késes tót oda vetődik
pereczet vásárolni.</p>
<h2><span class="smaller">IX. FEJEZET.</span><br />
A KI A NAGY POCSÉTÁN ÁTVÁDOLT.</h2>
<p>Épen hangzott a furulyaszó az ajtó előtt. A Krányecz Frányó
jelent meg a küszöbön.</p>
<p>Ez a bicsakkereskedő, a bögreüzér.</p>
<p>Fiatal még a legény, alig több 26–28 esztendősnél, de a képe
olyan ránczos már a sok viszontagságtól, mint egy vén emberé.
Ellenben a minden tréfára kész mosolygás megint olyan fiatal rajta,
mint a gyermekábrázaton szokott lenni.</p>
<p>– Ihol van la! Monda Zsuzsa asszony. Farkast emlegetünk s a kert
alatt kullog. <span class="pagenum"><a name="Page_55" id=
"Page_55">-55-</a></span></p>
<p>A tót legény még kedélyesebb nevetésre húzta szét a száját.</p>
<p>– Jaj, kirem: nem vagyok én farkas, vagyok én csak birka.
Dicsirtessik a Jézus Krisztus.</p>
<p>Folyékonyan beszélt magyarul; csakhogy azzal a bizonyos
felvidéki accentussal, a mely önkénytelen humort kever a
beszédbe.</p>
<p>– Mind örökké, ámen. Hát maga Frányó, hogy maradt ilyen későre?
A kamerádjai már mind elmentek.</p>
<p>– Hát kamerádjaim a napszámosok. Azoknak parancsolja pallér.
Mikor harangoznak, kell nekik ugrani. De én vagyok ’zúr! Nekem nem
parancsolja senki: még montenegrói vladika sem. Mikor nekem
tetszik, megyek végig hosszú utczán: fújom tilinkómat, eladom kést,
bicsakot, főzőkanalat. Nem vagyok paraszt. Tudok beszilni
szakácsnékkal, asszonyságokkal szipen.</p>
<p>– Hát jól megy a kereset?</p>
<p>– Jól menne magát; csak átkozott sok pálinkás bolt ne gyünne
elejbém. Aj! Bizon muszáj mindig keresztet vetni magamra, mikor
látok boltablakba kirakva szipnil szebb klázlikat, piros, sárga,
zöld! Az mind ismeri engemet! Aszongya «poty szem». Hát sak nekem
kell itthon maradni utoljára, mert én vagyok kaszirus: én szedem be
háláspinzt kamerádoktul előre, holnapra valót.</p>
<p>Lidi kisasszony is megszólította a sipotárt.</p>
<p>– Ugyan Kranyecz «úr»; mondja csak, hogyan van az? Én a minap
reggel húsz embert számláltam meg, a ki abból a maguk hálóhelyéből
kilépett: mi az?</p>
<p>– Hát drágalátos oltári szipsig! Azok ottan hálnak.</p>
<p>– Mind a huszan?</p>
<p>– Aj nem annyian. Csak huszonöten.</p>
<p>– Uram ne hagyj! Huszonöten egy fáskamrában!</p>
<p>– E csak semmi! Hát mikor elmentünk keresztül a nagy
pocsétán!</p>
<p>– Miféle pocsétán?</p>
<p>– Hát a ki van utjába Amerikának. <span class="pagenum"><a name=
"Page_56" id="Page_56">-56-</a></span></p>
<p>– Hát magának az Atlanti tenger csak nagy pocséta?</p>
<p>– De nagyon nagy pocséta! Hát ottan háltunk százan egy rakáson.
Fabódéban. Huszonöten feküttünk így keresztben, másik huszonöt
hosszában. Többi meg hosszu, vastag kötélre akasztva; így ni: hogy
két karja lelóggta magát.</p>
<p>– Hát aztán mért nem maradt ott Amerikában, ha már odaát
volt?</p>
<p>– Hát csak, mert nem tetszette nekem. Pinz van, annyi, mint
polyva. Krumpli is van: nagyon jó. De nincs becsület.</p>
<p>– Hogyhogy nincs becsület?</p>
<p>– Hát úgy nincs, hogy ott minden ember goromba. Úgy níznek rám,
mintha loptam volna nekik. Volt nálunk nagy árvíz, elvitte tizezer
embert: egísz várost. Aztán ránk fogtak «magyarokra», kifosztottuk
halottakat. Ezt enyim gyomrom be nem veszi! Gyere csak ide goromba
yanke, majd megtanulom én neked az embersíget! Mikor engem idehaza
csufolja valaki: «te tót!» azt tudom, hogy csak trifálja velem; de
a ki én nekem odakin azt mondja: «te tolvaj magyar!» az nekem
gorombaság: azt nem eltüröm. Megyek onnan. Csak hiába, nincs olyan
szip ország egisz világon, mint a mienk Magyarország. Egész
Amerikában soha se nem láttam egy embert, a kinek jó kedve van; de
idehaza minálunk még a ki haragszik, az is danol.</p>
<p>Daczára a nagyon komoly helyzetnek, még is kénytelen volt mind a
Zsuzsa asszony, mind a Lidi kisasszony nevetni a Frányó
világnézetein. Ő pedig azt buzdításnak vette s feljebb hágott a
dicsekedésben.</p>
<p>– Haj hó! Osztán vagyok én régi familia. Az a hires Vojtina
Mátyás poéta, a kitől tanulta Arany János verseket irnya, az én
nekem volt valóságos kuzinom. Aztan mikor kipviselővalasztás van,
vagyok odahaza: akkor ugy hivnak nekem, hogy «tisztelt hazafi!»
visznek forsponton és beirnak nevemet protokollumba. Még fejemet is
bevernek! <span class="pagenum"><a name="Page_57" id=
"Page_57">-57-</a></span></p>
<p>Zsuzsa asszony közbeszólt.</p>
<p>– Jól van, jól, jámbor Frányó; de hát mondja meg, hogy miért
jött most be hozzánk?</p>
<p>– Hát szipen kirem a tensasszonyt, engedje meg, hogy itt hagyom
késeket, kanalakat. Esőben megázza magát: rozsdás lesz. Az nem
jó.</p>
<p>– Hát aztán ma mivel fog kereskedni?</p>
<p>– Viszem ma bögréket, ibrikeket, csuporokat. Partoljunk hazai
industriát.</p>
<p>– No hát tegye le az áruit oda a szekrényre. Nem számlálja meg,
hogy hány darabot hagy itt?</p>
<p>– Áj! Egyik szegin ember másik szegin embertül semmit nem
elvesz. Hanem ha drágalátos szip kisasszony ezt a kicsi kis
bicsakot, a kinek az a rezes nyél megvan, el lopna magának, hát én
azt bizony Isten, nem meglátnám.</p>
<p>– Ej, ej Frányó; mondá Zsuzsa asszony kedélyeskedve; bizony még
bele talál szeretni a Lidi kisasszonyba.</p>
<p>Erre a gyanusításra nagy mozgásnak indult a Frányó buksija.</p>
<p>– Háj, háj! Az nem lehet. Hiszen nekem már meg van felesigem
odahaza Liptóba.</p>
<p>– Ugyan ne mondja már! Hiszen én magát már több mint két
esztendeje mindig csak egyedül látom járni.</p>
<p>– Hát csak nem hordhatok felesigemet fejem tetejin, mint
’züveges kosarat. Az othon van ’zapjánál Tepliczán. A még
leány!</p>
<p>– Micsoda? A felesége még leány.</p>
<p>– A hát. Az úgy szokás.</p>
<p>De már arra még Lidi kisasszony is félbehagyta a munkát.</p>
<p>– Hogy lehet az Kranyecz úr?</p>
<p>– Hogy lehet? Hát vad körtit se nem lehet mingyart megenni,
mikor fárul leszednek; hanem eltesznek szalmába. Ha lehet
szalmaözvegy: lehet szalmaasszony.</p>
<p>Lidi kisasszonynak ez a théma nem látszott inyére <span class=
"pagenum"><a name="Page_58" id="Page_58">-58-</a></span> lenni;
mert visszafordult a himzőráma felé s folytatta a dolgozást.</p>
<p>Frányó pedig nagyra vitte a lavateri arcztanulmányt. Üzlete
hozta magával az alkudozó hölgy arczából kiismerni, hogy vajjon
csakugyan nem akarja-e az megadni a kinált bögréért a nyolcz
krajczárt.</p>
<p>– Jaj, kérem alázatosan, dragalatos kisasszony, ne gondoljon am,
hogy valami csunyasagot mondtam. Ot nálunk az a szokás, hogy mikor
leginyt elvisznek katonának, elibb megházasítanak. Leginy
tizenhatesztendős, leány meg tíz, tizenkettő. Azután felesig jár
iskolaba, ura meg «halb reksz! marsch!» harom esztendeig.</p>
<p>– Hát aztán mire való ez?</p>
<p>– Arra való, hogy mind a ketten megmaradjanak hüségesek. Mikor
aztán leginy megy rezervistának; akkor szipen laknak együtt. Hanem
hát nekem az történt, hogy mikor hazaeresztettek katonaságbul, hát
akkor az apósomnak a házába beleütötte a… hogy is hinak
magyarul?…</p>
<p>– … A villám? segített neki Lidi.</p>
<p>– Aj nem! Rosszabb.</p>
<p>– … Isten nyila? találgatá Zsuzsa asszony.</p>
<p>– Ah! Nye ták! «Ember nyila.» Olyan hosszu papiros, a kire ha
nevedet ráirod, kákk! viged van.</p>
<p>– Talán «váltó?», monda Lidi.</p>
<p>– Ták, ták, ták! Jászná sztrela gladova! Az az, a váltó. Irta
alá apósom kétszáz ötven forintos váltót korcsmárosnak
pálinkáért.</p>
<p>– Az sok.</p>
<p>– Hiszen nem megitta pálinkát. Hanem apósomnak volt két lova.
Bár ne lett volna. Járt fuvarba. Szállította pálinkát
Szent-Miklósba. Aztán mikor utban volt, ő vitte pálinkát, pálinka
meg vitte őtet: bele estek árokba, szekér feldült, hordó ledült,
pálinka kidült. Apósomnak meg kellett fizetni nagy kárt. Pinz nem
volt. Adott váltót. No hát már most jak sza matye? Mi csinálsz
szegény Franyo? <span class="pagenum"><a name="Page_59" id=
"Page_59">-59-</a></span> Elmégy pénzt keresni, hogy após adósságát
kifizessük. Különben elvesznek a házát; maradsz ’zég alatt. Hát
csak megint bucsut vettem ’zenyim Málicskámtul s elmentem
tutajosnak. Szállítottam deszkát, zsindelt Bittsérül Budapestre.
Hajh! szip kisasszony! Ha maga azt tudná: micsoda mesterség annak a
szegény tutajos tótnak a dolga! Könnyü gőzhajó kapitánynak! A csak
sétálja ferdekken; eczer-eczer bele kiáltja réztrombitába valamit:
aztán beül kajutbe, issza grogot. Kormányosnak megmutatja furcsa
bolondság, mágnes kompasz, merre van út? De mikor én elindulom
magamat Podhragy alul Vág vizen; éjjel-nappal ott kell lenni a
kormánynál, hogy hamis vizbe ne szaladjon a talp, mikor szerteszít
megy a viz. Ha szél gyün, kiver puszta szigethez: ott kell
koplalnom, dideregnem. S aztán egész éjjel azon gondolkozom, mit
csinál ’zenyim Málicska most odahaza? Ha kicsiny a viz, alig tudok
egy nap egy mértföldet usztatni. Ha meg hirtelen gyün nagy eső,
egyszerre megdagad a Vág, akkor meg sodorja tutajt: alig győzöm
doronggal innen onnan eltaszigálni, hogy ki ne dobjon partra; a hun
hid gyün, ugyancsak feszítünk, hogy hidlábhoz, jégtörőhöz oda ne
vágjon. Messziről meg kell ismerni, hun van sarkantyu? hun van
zátony? Kikerülni! Ha elszakitok rivisz kötelet kompnak, ha
belemegyek halászok halfogójába: megfognak, megbirságolnak. De még
csak jó! a meddig Vág tart. Hanem a mint komáromi hid alatt
belemegyünk tutajjal nagy Duna vizibe, a kinek nem látok a
fenekire. Azt se hallom mit kiabálnak a két parton, olyan messze
vannak. S azon a sziles nagy vizen úszom magamat kilencz szál
fenyőcskén; se vitorlám, se vasmacskám. Egyedül ’zúr Istenbe
kapaszkodom. Ha gőzhajó gyün, nagy bolond hullám keresztül csap
rajtam; úgy bukdácsolok, mint a kacsa. Ha malmokhoz közelítek,
mlinárok messziről kiabálják: «Jano! kukukk!» vigyázni kell, hogy
malomlánczra rá ne menjek, mert minden deszka, zsindely vizbe
fordul. Ajh, szip kisasszony, nem bolondság, mikor mondok,
<span class="pagenum"><a name="Page_60" id=
"Page_60">-60-</a></span> hogy antlantumi ocean csak nagy pocséta,
ha van hajó; de tessik tutajon utazni Podhragytul Budapestig.</p>
<p>Lidi kisasszony ráhagyta, hogy ez az utóbbi mindenesetre több
veszélylyel járó vállalat.</p>
<p>– Aztán még azzal nincs vige. Mikor gőzhajókapitány Brémábul
megérkezik New-Yorkba: onnan megint vissza utazik Brémába, csak
hajója orrát kell neki visszafelé megfordítani. De szegény talpas
tót nem mehet vissza tutajjal. Kell neki gyalog haza menni
Podhragyba. Ezt csinalja meg gőzhajó kapitány. A csak sifli.</p>
<p>Zsuzsa asszonyt untatta már ez a sok trécselés.</p>
<p>– Elvégezte-e már Frányó gazda?</p>
<p>– Még el se kezdtem? A mit kirdezte tülem fölsiges kisasszony.
Maga nagyságos tensasszony, ha nem akarja hallgatni, dugja be a
fülit. Hogy nekem felesigem van, de nincs? Hát úgy van. Gondoltam:
így soká gyün össze annyi pinz, megyek én Amerikába. Ott több van.
Elmentem. Oda voltam. Nem kirek belüle másodszor. Nekem doszt elig
volt. Oda voltam három esztendeig. Dolgoztam kőszénbányában. Majd
elvitt ’zördög. Egyszer megakartak lynchelni, a mért nem álltunk
bele strájkba. Hanem megtakarítottam kétszáz ötven dollárt. Itt
volt tüszőmben: csupa aranyban. Örültem magamat előre:
kikalkuláltam (jártam iskolába, tudok algebrát) ázsióval tesz ipen
háromszáz forintot. Kifizetem apósom tartozását; még marad nekünk
gazdaság megkezdeni ötven kemény forint. Hát mikor haza gyüvök,
akkor meghallom, hogy adósság megfiadzott. Apósom házát most már
liczitálni akarnak.</p>
<p>– Hát hogy fiadzott meg az adósság? kérdezé Zsuzsa asszony.</p>
<p>– De jó, a ki még ezt se nem tud! Hát úgy, hogy apósom nem
fizette azóta interest. Kocsmáros adta fiskális kezébe váltót. Ajh
te szegény boldogtalan Fucsek Márton! Nem volt neked elig kocsmáros
hordóját kidönteni, még fiskális kalamárissát is kidöntötted. Mikor
minden pénzemet odaadtam adósságba, még maradt fenn ötven
<span class="pagenum"><a name="Page_61" id=
"Page_61">-61-</a></span> keserü forint, a mit betabuláztak após
házára. Akkor aztán megint nyakamba vettem szép világot. Elindultam
bicsakot, ibriket árulni. A mint van tiz forint nyeresig, küldöm
fiskálisnak haza. Még tiz forintocska van hátra. Jaj, az utolsó tiz
forint de nehezen szaporodja magát össze. Ha az meglesz: akkor
aztán mehetek haza az én lelkem Malicskámhoz, a kivel megesküdtem
tiz esztendővel ezelőtt. S akkor aztán Isten hozzád Budapest! Lásd,
honnan kapsz több bicsakot? Ugy-e nem haragudja magát drága szép
kisasszony, hogy olyan sok szamárságot összevissza beszéltem.</p>
<p>Azzal kiugrott a Frányó a konyhából.</p>
<p>A Lidi kisasszony nagyot sóhajtva monda:</p>
<p>– Hát vannak emberek a világon, a kik tiz esztendeig dolgoznak,
nyomorognak, kuporgatnak, hogy a mit igértek, azt beválthassák.</p>
<p>– Csakhogy azok bocskorban, halinában járnak, felelt rá Zsuzsa
asszony.</p>
<h2><span class="smaller">X. FEJEZET.</span><br />
A HAGYMÁS, A KLARINÉTOS, MEG AZ IBOLYÁS.</h2>
<p>A furcsa vándorkalmárnak még a folyosón is volt egy kis
találkozása. A Ritka Panna jött rá szembe, a hagymaáruló menyecske;
tiz keményített ránczos szoknya volt rajta: úgy nézett ki, mint egy
dupla pipacs, a legfelső tulipiros volt. A derekán pedig
kecskebékazöld kendő volt átkötve. Patkós piros csizmái csak úgy
kopogtak a téglán.</p>
<p>A «szivem Málicskámnak» az emléke nem gátolá a Frányót abban,
hogy a menyecske gömbölyü czéklapiros orczáját meg ne csipje a két
ujjával: a miért aztán kapott annak a tenyerétül egy egészséges
ütést a juhbőrös hátára.</p>
<p>– Aarmaany adta buta tót Franyója! <span class=
"pagenum"><a name="Page_62" id="Page_62">-62-</a></span></p>
<p>– Jaj de szereti engemet ez a magyar menyecske! Milyen szipen
szólította meg nekem.</p>
<p>A Panna két karja, meg a háti kosara tele volt hagymafentőkkel.
Úgy állított be a Kaporné konyhájába.</p>
<p>– Ugyan eedes jaó Kapornee asszonyom: engedje meg keerem, hogy
ide lerakhassam ezt a sok istenadta hagymaajaat. Nem akarok maa
vele visszaczafatolni Palotaara. Majd apraankint elhordogassam
innen.</p>
<p>– Hát talán már vége van a hagyma szezonnak?</p>
<p>– Veege bizony, eedes meezem. Valamennyi palotai kofaanak a
kosara mind spaargaave van már rakvel. Nekem is azután kell
laatnom, hogy spaargaacskaat kapjak a taliánnál. Rosszul ment maa a
hagyma nagyon. Eddig is csak egy dereek jaó képviselő ur tartotta
benne a lelket, a ki mindennap vett tőlem egy fentő hagymaat: aztán
meg is csipte az orczaamat mellee, aztóan tiz krajczaarral többet
adott eerte, mint maas. Nem tudom een mit akart azzaa a sok
hagymaavee? De haat az is elutazott nipet fognyi.</p>
<p>(Valószinüleg választási előintézkedést értett alatta.)</p>
<p>– Hát csak hagyja itt a hagymáját, kis menyecske. Elférünk
tőle.</p>
<p>– De aztaan meg ne egyeek a czigaanyok, mert szerbiai
hagyma.</p>
<p>– Hisz akkor meg épen nem is tudnának vele beszélni a
czigányok.</p>
<p>– Aujnye de treefaas kedveeben van ma a nagyasszony.</p>
<p>– Bizony van okom rá.</p>
<p>– Haat megtette-e maa a vaaros Kapor uramat kaodisnak?</p>
<p>– Épen abban jár most az öregem.</p>
<p>– No hát a jaó Istenke segeesse raa Kapor uramat, hogy
megtegyeek kaodisnak. Jó egeeszseeget kivaanok. Kisztihand
frajla.</p>
<p>Ez is elment. <span class="pagenum"><a name="Page_63" id=
"Page_63">-63-</a></span></p>
<p>Ekkor elkezdtek odalenn a pinczében kászolódni. A czigány család
került elő a föld alól. Azok későn feküsznek, nappal alusznak.
Egymásután bukdostak fel a gádorból; mindegyiknek a hóna alatt volt
a «szerszáma.»</p>
<p>Az öreg Zsiga jött legelől: valamit mondott a rajkóinak
czigányul. Azután pedig magyarul.</p>
<p>– Csókoljatok szépen kezet a nagyságos asszonynak, ti fekete
rigók.</p>
<p>Ferke, Miska törték magukat Kapornéhoz. Az pedig épen egy
sleppes pliszszirozott alsószoknyát vasalt; a minek nagy része a
földreterített lepedőn hevert. Kergette is a fiukat onnan.</p>
<p>– Elmentek innen a sáros csizmáitokkal! Mind összekeveritek a
kivasalt ruhámat.</p>
<p>Biz azoknak sáros volt a csizmájuk. De hát nem járnak ők fényes
szalonokba muzsikálni, hanem olyan kocsmákba, a hol maga a
kocsmáros is mezitláb papucsban szolgálja ki a vendégeit. A két kis
poronty majd elveszett azokban a nagy embernek való habdákban, a
miket imitt-amott ajándékba kaptak. Az öltönydarabjaik is ahoz
valók voltak. A mit a volt gazdája spentzernek viselt, az a Miska
gyereken Mencsikoff volt. Hanem nyakravalója volt mind a kettőnek.
Azokat még a boldogult anyjuk köthette csomóra s azóta nem volt
kioldva.</p>
<p>Nagy fekete szeme volt mind a kettőnek.</p>
<p>– No hát Zsiga, hová mentek ma muzsikálni?</p>
<p>(A czigányt minden ember «te»-nek szólítja).</p>
<p>– Ha én azt tudnám? Beütött a nagy bőjt. Sehol sem tánczolnak. A
«kis pipában» nem szabad muzsikálni. A Svábhegyre meg még nem jár
senki. A bumszti pinczét becsukatta az új főkapitány. – Nem marad
más, mint névnapot köszönteni. – Ugyan kérem nagyságos asszony, ha
nem restellné fárasztani a karját, nézné meg a kalendáriumban,
micsoda név van ma.</p>
<p>– Tudom kalendárium nélkül is. Ma van szent Bazilius napja.
<span class="pagenum"><a name="Page_64" id=
"Page_64">-64-</a></span></p>
<p>– Jáj! Az nagyon rossz szent. Az a bátyja a szent Györgynek. S
az a háziurak pátronusa; de nem a lakóké.</p>
<p>– Hát össze muzsikáltátok-e a farsangon a házbért?</p>
<p>– Jáj, dehogy muzsikáltuk. Az idén nem is volt farsang. Mindent
elrontott a zikczene-zakczene nóta.</p>
<p>– Hogyan rontotta el?</p>
<p>– Hát ha valaki azt kivánta a kocsmában, hogy huzzuk el a
zikczene nótát, akkor azért vertek meg, hogy elhúztuk; ha pedig nem
akartuk elhúzni, akkor meg azért vertek meg. De mégis van egy
uraság, a kit úgy hínak, hogy Basilius. Az a mi házi urunk.
Odamegyünk, lemuzsikáljuk neki a házbért.</p>
<p>– Ugyan huzzatok neki én értem is egy nótát, mert engem sem vet
föl a pénz. Csupa gavallérokra, meg szinésznőkre mosok, s azok
nagyon szeretik, ha a mosóné leghátul jön a pénzkérők sorában.</p>
<p>– No hát majd elhúzzuk neki az «is-is-is» nótát, Zsiga
czigánynak nincs pénze, Kapornénak is nincs pénze, a többinek is
nincs pénze, «is, is, is.» Jáj de még egy alázatos kérésem volna a
nemzetes nagyasszonykához. A míg mi odajárunk muzsikálni, odalenn
marad a pinczében az a kis gyerek, a kinek tavaly halt meg az
anyja. Rám maradt a rajkó, olyan szép gyerek, akár csak egy
diófából faragott angyalka. Nem adnám egy tarisznya piczuláért.
Ugyan kérem szépen, ha meghallják, hogy nagyon nyivákol odalenn, a
míg mi odavagyunk, adjanak neki egy kis vizet.</p>
<p>– Meglesz, Zsiga. Hát valami pép-félét nem kellene neki
adni?</p>
<p>– «Kóficzot?» Jaj, nem kell a czigánygyereket olyan nagy
urasághoz szoktatni; ha még kóficzot is kapna, azt gondolná, hogy
valami pirincz. Elég a czigány gyereknek a víz is: majd ha nagyobb
lesz is, jeget eszik, vizet iszik, attól lesz olyan szép fehér
foga.</p>
<p>S azzal bandukolt az öreg czigány, fél lábára sántítva az ajtó
felé. <span class="pagenum"><a name="Page_65" id=
"Page_65">-65-</a></span></p>
<p>– No utánam rajkók! Köszönjetek szépen a nagyságos asszonynak, a
nagyságos kisasszonynak. – Hogy a devla rugjon meg!</p>
<p>Ez utóbbi mondás a Ferkének szólt, a ki nem oda nézett, a hova
lépett s a csámpás lábával rátaposott az apja fájós lábára.</p>
<p>– A nagyságos asszonyt is!</p>
<p>– A nagyságos kisasszonyt is. Sivított a két gyerek.</p>
<p>Az apjuk aztán egy-egy jószándéku pofonlegyintéssel előre
bocsátá a két reményteljes magzatot.</p>
<p>Ezeknek alig hangzott el a pörölésük (az utczán is folytatták),
a midőn bejött a Csicsonka. (Ceciliának keresztelték, de kis gyerek
korában ő maga úgy mondta a nevét, hogy Csicsonka, s rajta
maradt.)</p>
<p>Egy doboz volt a kezében, megrakva ibolya és gyöngyvirág
csokrocskákkal. Szépen pukedlit csinált s jó reggelt kivánt, kezet
is csókolt mind a két hölgynek.</p>
<p>– No hát ilyen későn kellett fölébredned? zsémbelt rá Zsuzsa
asszony.</p>
<p>– Ébren vagyok én már régen, de nem mertem kibujni a pokrócz
alul, mert nagyon hideg van abban a mi filagoriánkban.</p>
<p>– Hát nem tudsz befűteni?</p>
<p>– Nincs is mivel; de nem is szabad; mert akkor a gyöngyvirágok,
meg az ibolyák mind kipállanának. Azoknak csak a trágyától szabad
meleget kapni. Aztán minek is mennék korábban: még most nem járnak
az uraságok a váczi utczán. Meg aztán előbb meg kellett főzni a
petroleumlámpánál a kávét a nagyanyámnak.</p>
<p>– Hát mit csinál az öreg?</p>
<p>– Mozogni nem is igen tud, de annyit még is tud, hogy ha
megkaphat, hát megczibálja a czoflimat.</p>
<p>– Hát hogy tud megkapni?</p>
<p>– Kerekes széke van: úgy tud vele kocsikázni, azzal szorít a
sarokba; olyan kicsiny a lakásunk, hogy nehéz kifutni belőle.
<span class="pagenum"><a name="Page_66" id=
"Page_66">-66-</a></span></p>
<p>– Bizonyosan rászolgálsz a verésre.</p>
<p>– Hát azért ver meg, ha kevés pénzt hozok haza: nem akarja
elhinni, hogy nem torkoskodtam meg belőle. Aztán meg azért szid
mindig, hogy mért nem vágom le elől a hajamat, s mért nem csinálok
a hunczutkáimból sexereket? Hát mikor még csak tizenegy esztendős
vagyok.</p>
<p>Erre a Lidi kisasszony is közbe szólt.</p>
<p>– Ne is tedd azt. Látod: én nekem még most sincs a homlokomra
húzva a hajam, se hunczutkám, pedig már husz esztendős vagyok.</p>
<p>– De nem is kap maga egy szál gyöngyvirágért száz forintot, Lidi
néni, mint a hogy én kapok majd egyszer, ha a Grand Hotelbe megyek
virágot árulni, a hogy a nagymama biztat.</p>
<p>A gyermek olyan naiv kérkedéssel mondta ezt, mint a ki nem tudja
az értelmét annak, a mit beszél.</p>
<p>Hanem a Zsuzsa asszony még is felfortyant érte. Rárivallt a
lányra nagy mérgesen.</p>
<p>– No hát miért jöttél ide? Itt a Grand Hotel?</p>
<p>– Hát csak azért jöttem, édes néni, kérem szépen, hogy a mig én
odajárok, s el tudom azt a sok virágot adni; ha majd a nap odakerül
a kertbe, nyissák fel a melegágy üvegtábláit; de csak a
támasztóval: különben megfüllednek a virágaim.</p>
<p>– Jól van. Meglesz.</p>
<p>– Aztán öntözzék meg egy kicsit a jáczintokat.</p>
<p>– Parancsolatodra. Van-e még valami kivánság?</p>
<p>– Csókolom a kezét néni.</p>
<p>– Nincs kezem. Látod, hogy dologban van. Lódulj.</p>
<p>A Csicsonka megint pukedlit csinált. Zsuzsa asszony
csufondárosan utána csinálta a bókocskát.</p>
<p>– Ezt megtanultad. Pukedlizni!</p>
<p>S még mikor a kis leány eltávozott, akkor is zsémbelt rá.</p>
<p>– A vad emberek okosan teszik, hogy az öregeiket agyonütik;
hanem a chinaiak még okosabban cselekesznek, <span class=
"pagenum"><a name="Page_67" id="Page_67">-67-</a></span> a mikor a
fölösleges számu leány gyerekeket, mindjárt a születésük órájában a
nagy vizbe dobálják.</p>
<h2><span class="smaller">XI. FEJEZET.</span><br />
A GAZ SPATZIROVSZKY KALANDJAI.</h2>
<p>A mint ez a «Kuntsaft» eltávozott, ime megint jött egy másik. A
János konstábler.</p>
<p>Minthogy az ajtó nyitva volt, azon nem koczogtathatott, az
illendőség szabályának tehát aként tett eleget, hogy az
ajtóragasztót kopogtatta meg.</p>
<p>– Herein! Hangoztatá Zsuzsa asszony.</p>
<p>Arra bátorkodott belépni a rendnek éber őre s beköszöntött.</p>
<p>– «Alázatos a szolga!»</p>
<p>(Furfangos megkerülése az «alázatos szolgájának.»)</p>
<p>De Zsuzsa asszony sem maradt neki adós a furfanggal.</p>
<p>«Alles soll geigen.»</p>
<p>(Ez is úgy hangzik, hogy «alászolgája.»)</p>
<p>A Lidi kisasszony irányában azonban teljes respectust tanusított
a rendőr, levette a kalapját, úgy köszönté – angolul.</p>
<p>– God marrow miss!</p>
<p>– Ön angolul is tud? Mondá a hölgy meglepetve.</p>
<p>– És kegyed megértette azt?</p>
<p>A hölgy most vette csak észre, hogy el találta árulni a
varróleánynál szokatlan ismeretfokot. Kivágta magát rögtön.</p>
<p>– Igen. Nevelőnőnek készültem: ott tanultam angolul. De aztán
elfogyott a pénzem, nem tanulhattam végig.</p>
<p>– Hát engem meg a nyomorúság tanított meg angolul.</p>
<p>– A nyomoruság szép iskola: de hogy angolul is tanítanak benne,
azt nem tudtam.</p>
<p>– Én épen abban az osztályban tanultam. Az apám szakács volt a
megboldogult Miksa főherczegnél, s mikor <span class=
"pagenum"><a name="Page_68" id="Page_68">-68-</a></span> az elment
Mexicóba császárnak, ő is vele ment. Én akkor rossz suhancz voltam,
engem is magával vitt. Mikor a derék jó császár olyan szerencsétlen
véget ért, az apám bánatában meghalt s én ott maradtam egyedül
Amerikában. Voltam én ott «pedlár», házaltam gyufával, dohánynyal a
plantageokban, voltam bucanier, őriztem lóháton vad gulyákat, s
éltem mindennap sótalan hussal, kenyér nélkül. Duhajkodtam a világ
minden czimboráival, angollal, spanyollal. Onnan ragadt rám, a mit
tudok. A mint annyi pénzre tettem szert, hogy haza jöhettem vele,
ott hagytam az egész paradicsomot. Elég volt nekem a szabadságból,
lássunk már egy kis zsarnokságot.</p>
<p>– No biz én, ha annyi nyelvet tudnék, valami más pályát
választanék magamnak. Mondá ki a maga véleményét Zsuzsa
asszony.</p>
<p>– Ide is ember kell.</p>
<p>– Hát hogy került ilyen korán reggel haza konstábler úr?</p>
<p>– Ma szabad napom van. Három éjjel furtomfurt munkában voltam,
az egyik szememet se hunyhattam le. Egyik kocsmából ki, a másikba
be.</p>
<p>– Hisz az igen víg élet.</p>
<p>– De köszönöm én az ilyen víg életet. Folyvást azt a gézenguz
Spatzirovszkyt kergettük. Tetszett olvasni az ujságban? Ez az a
híres kassza elrabló, a ki a bécsi Schmierminidan bankárnak a
Wertheimjából fél milliót elcsizelt. S aztán még útközben egy angol
mylordnak a myladyját is elszöktette s azzal egyenesen ide
Budapestre pályázott. A bécsi policzáj megtáviratozta, hogy csak
keressük a Spatzirovszkyt, itt kell neki lenni. No iszen, az volt a
muri! A nagyságos alkapitány úr azt proklamálta előttünk, hogy «no
fiúk, a melyitek a Spatzirovszky gallérját a markába szoríthatja,
az ki nem kerüli az ezüst érdemkeresztet.» – «Fogom már a fülét!»
mondám magamban. Meg is tudtam nagyhamar, hogy miféle kocsmában
szokott tivornyázni a szökevény tolvaj. Mert az ilyen nagy tolvaj
soha sem megy előkelő fogadóba. Beültem <span class=
"pagenum"><a name="Page_69" id="Page_69">-69-</a></span> előre egy
detetkivvel. Ott volt mindenikünknél a személyleirása. «Közép
nagyságu termet, barnás szőke haj, bajusz és kecskeszakáll,
fakószínű arcz, zöldeskék szemek, különös ismertető jel rajta, hogy
az orrán szemüveget hord.»</p>
<p>– Én láttam egyszer ilyen embert.</p>
<p>– Én láttam százszor. – Hát a mint ott üldögélünk az asztalnál,
egyszer csak odaköt hozzánk a szomszéd asztaltól egy hirtelenszőke
német. Láttam minden mozdulatjából, hogy burkus, a kiejtéséről meg
épen felismertem, a mint «ná» helyett azt mondta, hogy «né.»
Szörnyü fidélis czimbora volt. Egyszerre jó barátok lettünk. Szóhoz
sem hagyott bennünket jutni. Elmondta egy lélekzet alatt, hogy ő
most jön Berlinből, jute-szövet mustrákkal utazza be a világot:
tele volt a zsebe kadrollirozott doszkinnal. Nagyon jól mulatja
magát Budapesten. Látott már mindent. Nemzeti muzeumot,
iparcsarnokot, vágóhidat, elevatort, aquincumi amphitheatrumot.
Koloszszál! Az Orpheumban is volt. Phoenomenál! Evett töltött
káposztát, paprikás halász levet. «Kannibalisch wohl» érezte magát.
Most még a budapesti lebujokkal szeretne megismerkedni: nagy
hálával lenne, ha a rendőrség valami éjjeli razziára elvinné
magával. Mi felajánlottuk, hogy elvisszük magunkkal. Velünk jött.
Minden kocsmában, a hol letelepedtünk, ő traktált, ő fizetett.
Folyvást nyomában voltunk a gaz Spatzirovszkynak. Csakhogy az
mindenütt megugrott előlünk. A burkus segített káromkodni. Utoljára
reggel felé úgy meghasznált neki a sok áldomás, hogy úgy kellett őt
másodmagunkkal haza támogatni a Pannoniáig. Ott azután
megtámasztottuk a kapufélhez, a míg a portás kinyitja az ajtót s
azzal sorsára hagytuk.</p>
<p>– Hát aztán Spatzirovszkyt csak nem fogták meg? Szólt közbe
Zsuzsa asszony.</p>
<p>– Nem fogtuk meg? Dehogy nem fogtuk! Egész éjjel mindig fogtuk.
Csakhogy aztán eleresztettük. Ő volt az maga, az a pseudoburkus, a
ki egész éjjel kocsmáról <span class="pagenum"><a name="Page_70"
id="Page_70">-70-</a></span> kocsmára hurczolt bennünket
Spatzirovszkyt keresni s utoljára haza vitette magát velünk a
Pannoniába. Persze, hogy nem volt részeg, de nem is a Pannoniában
volt szállva.</p>
<p>A hölgyek bizony nagyon derült hangulattal fogták fel ezt a
balesetet.</p>
<p>– Ezzel ugy-e bár nem dicsekedtek el önök az alkapitány úrnak?
Mondá Lidi kisasszony.</p>
<p>– Világos, hogy mi nem dicsekedtünk volna el vele: hanem mire én
az alkapitány úrhoz rapportra mentem, már akkor ott volt a kezében
a billet douxja a semmiházinak, a miben tudatja vele, hogy egész
éjjel együtt járt velünk és segített maga magát üldözni. Máskor, ha
el akarja őt csipetni, küldjön az alkapitány úr szemesebb
embereket.</p>
<p>– Képzelem, hogy ez rosszul eshetett a konstábler úrnak. Mondta
Zsuzsa asszony.</p>
<p>– De annyira rosszul esett, hogy lementem az őrszobába, levágtam
magam a priccsre s alvásnak adtam magamat. De még alig foghattam
hozzá, a mikor fölránczigálnak. Azt mondják, menjek fel az
inspectiós szobába: itt van egy anglus. S minthogy az egész VI-ik
kompániában senki sem tud angolul, csak magam, hát föl kellett
tápászkodnom. Hát ez a jutalma az embernek azért, hogy anglusul
tud, hogy nem hagyják aludni.</p>
<p>– Hát a mire fölmegyek, ott látok a szoba közepén egy hosszú,
száraztermetű haudujudút, sarkig érő, koczkás, három galléros
waterproofban, kék fátyollal körülkötött, előlhátul schirmléderes
parafa sapka a fején; – szíjjra csatolt táska az oldalán, hosszú
nyelű umbréla a kezében. A képe olyan színü, mint a nyers tüdő; a
szemöldöke fehér, a szemein kék szemüveg: az állkapczájából két
hosszú veres pofaszakáll lóg lefelé. – Borzasztóan lármázott már a
két diurnista, meg a konczipista előtt – angolul. Senki se értette.
Én aztán szolgálatjára álltam s kikérdeztem angolul: «hau did ju
szlip leszt nájt?» <span class="pagenum"><a name="Page_71" id=
"Page_71">-71-</a></span></p>
<p>Lidi kisasszony csendes nevetést hallatott.</p>
<p>A rend férfia folytatá.</p>
<p>– Erre az anglus elmondta, hogy ő az a bizonyos lord Bukskin, a
kinek a myladyjét a gonosztevő Spatzirovszky Badenből elszöktette.
Ő a myladyt nem hagyja, mert az bjutiful! Követeli, hogy rögtön
teremtsük elő neki azt a gaz csábítót, hogy ő azt azonnal agyon
boxirozhassa.</p>
<p>Én megbíztattam, hogy csak várjon angol türelemmel; hiszen épen
abban járok: egész éjjel azt hajtottam, kicsi hija, hogy meg nem
fogtam, csak egy paraszthajszálon múlt.</p>
<p>Erre az anglus elkezdett «Damned jur äjsz»-t kiabálni. Szidta,
ócsárolta az egész magyar rendőrséget. Még azt is mondta, hogy meg
vagyunk korrumpálva.</p>
<p>De már ez nekem is sok volt. Megfogtam a mylord hawelokjának a
gallérját s úgy kilöktem az ajtón, hogy a lába sem érte a
földet.</p>
<p>Egy óra mulva aztán hoz egy hordár megint egy billet douxt az
alkapitány úrnak, a miben az volt irva: «uram, én ma ott voltam az
önök inspectiós szobájában, személyesen akartam önnel beszélni;
hanem a János kidobott az ajtón. Alászolgája Spatzirovszky.» –
Másodszor is kezemben volt a gézenguznak a gallérja s most meg épen
kidobtam az ajtón!</p>
<p>– Ez már malőr! Mondá Zsuzsa asszony.</p>
<p>– Ez már nem malőr; ez már katasztrófa! – Az alkapitány úr a
plafondig ugrott dühében, mikor ezt megértette. Azokat a
titulusokat kellett volna rangfokozatba szedni, a miket én kaptam.
Büntetésül aztán a következő éjszakára kiposztirozott az alkapitány
úr az állatkert előtti állomásra.</p>
<p>– Én ott félnék, mondá Lidi kisasszony.</p>
<p>– Nem is kisasszonyoknak való hely az, kivált éjnek-éjszakáján.
Csak úgy surran el a fák sötétjében egy-egy gyanus alak. Az ember
azt sem tudja, tolvaj-e, vagy szerelmes. S ha az eső esik, még csak
egy kapualja sincs, a <span class="pagenum"><a name="Page_72" id=
"Page_72">-72-</a></span> hová be lehessen állni. Hát a mint ott
állok a posztomon, a csuklyámat a fejemre húzva, egyszer csak
valaki hátulról megüti a vállamat. Olyan nesztelenül settenkedett
oda, hogy nem vehettem észre a közeledtét.</p>
<p>– Jaj, ha valami gonosztevő lett volna!</p>
<p>– Az volt pedig. A legnagyobb gonosztevő. De nem ám valami
marczona zsivány alak, hanem egy finom elegáns gavallér, szivarral
a szájában, selyem paraplival, kurta dzsekkben, minek a zsebéből
kerékkötő nagyságú arany láncz fityegett elő. A szeme elé egy
monokli volt szorítva. «Szervusz János!» (Ezzel szólít meg.) «Halt!
wer da!» kiáltok én rá, a kardomhoz kapva. «Úgy-e bár maga az a
Paczal János?» Én nagyot bámulok. «Én az vagyok, de hát az úr
kicsoda? Honnan ismer engem?» «Ejnye János pajtás! Hát ilyen hamar
elfelejtjük a barátságot. Hát a mult éjjel nem együtt
kvaterkáztunk-e a mezitlábosnál, meg a Sauwirthnél, meg a két
bakoknál: utoljára a markotányos pinczében? Én vagyok az a maga jó
barátja, a Spatzirovszky.»</p>
<p>– Miért nem futott utána? szólt közbe Zsuzsa asszony.</p>
<p>– Hiszen nem szaladt el. Inkább megkinált egy szivarral. Nem
gyujtottam rá, hátha pokolgép van benne? «Hát mit akar itt most az
úr?» Azt mondja egész fidélisen, hogy ő az este a német szinházban
volt: Schiller Haramiáit adták. Barnay hazánkfia adta a
czimszerepet. Fölségesen játszott. Őtet egészen elérzékenyítette.
Mikor a darab végén azt mondja Moor Károly, a zsivány vezér, hogy
az ő fejére nagy díj van kitűzve, ismer egy szegény csizmadiát,
tizenkét porontyával: «Dem Mann kann geholfen werden», hát ez a
nemes elhatározás annyira hatott rá, hogy elhatározta magát, hogy ő
is hasonló áldozatot fog elkövetni. Tudja, hogy a ki őt elfogja,
annak a keblét ékesítendi ezüst kereszt. Ime tehát ő bebizonyítja,
hogy a barátság nem üres hang. Ide jött hozzám. Átadja magát,
vigyem a kapitányságra s nyerjem el az ezüst keresztet.</p>
<p>– S erre aztán felébredt ön? Álmodta az egészet. Ezt
<span class="pagenum"><a name="Page_73" id=
"Page_73">-73-</a></span> Lidi kisasszony mondá, a ki épen új
selymet húzott akkor a tűbe.</p>
<p>– Dehogy is álmodtam! De olyan ébren valék, mint most. Szépen a
karja alá öltöttem a karomat s elkisértem a kerületi
rendőrállomásig. Nem is kellett gyalog czafolnunk: ott várt a
fiakkere a bimbósház előtt. Kocsin mentünk a hivatalig. De fogtam
is a gallérját odáig.</p>
<p>– Akkor aztán kiderült, hogy nem az igazi Spatzirovszky volt, a
kit ön elfogott.</p>
<p>– Nem jól tetszik találgatni. Dehogy nem ő volt. Ugyanaz a
személy volt, a kit a bécsi policzáj köröztetett. Csakhogy az
akasztófáravaló nem lopta el a félmilliót. Csak mulatozni jött le
Budapestre. Azzal a félmillióval maga a Schmierminidan (hisz a neve
is azt mondja: «Schmir–mi–nid–an!») az szökött meg Amerikába. A
myladyt is az csábította el. Az a Spatzirovszky pénztárnok
megszökése, tolvajsága csak koholt finta volt a chef részéről, hogy
a policzájt hamis útra tereljék. Ez a semmirekellő gazember
Spatzirovszky egy egészen ártatlan, becsületes ember volt.</p>
<p>– Ez már skandalum!</p>
<p>– Sőt több, mint skandalum, ez már korrupczió! Már most aztán
servus ezüst érdemkereszt. Agyiö extra czúlág. A hivatalban azt
mondták, hogy jöjjek haza, aludjam ki magamat s egy napig ne menjek
fel az őrszobába, hogy ne szekirozzanak.</p>
<p>– Hát már most mivel fogja konstábler úr elmulatni a napot?
kérdé Zsuzsa asszony.</p>
<p>– Felmegyek a padlás-szobámba s aluszom holnap reggelig. Csak
arra kérem a nagyasszonyt, hogy egyszer-egyszer költsön fel, a
mikor megszomjazom.</p>
<p>– Mit tudhatom én, hogy maga mikor lesz szomjas?</p>
<p>– Hát csak valahányszor fölébreszt, olyankor én mindig szomjas
vagyok.</p>
<p>– No hát szerencsés jójszakát kivánok.</p>
<p>– Jójszakát nagyasszony, jójszakát szép kisasszony. <span class=
"pagenum"><a name="Page_74" id="Page_74">-74-</a></span></p>
<p>– Nekünk már «jó nap» van.</p>
<p>A konstábler felment a lépcsőn a padlás-szobájába.</p>
<p>– Jó becsületes ember ám ez a szegény János, mondá Lidi
kisasszony.</p>
<p>– Csakhogy ez is ugyan keserves mesterséget választott magának.
Egyszer még valami czudar tolvaj leszúrja. Már többször
megsebezték.</p>
<p>– Azt hiszem, a czudarok késdöfése nem fáj olyan nagyon neki,
mint az, hogy a művelt emberek kigunyolják.</p>
<p>– Hát még mikor kővel is megdobálják, kifütyülik, abczugot
kiabálnak neki. Hogy állhatja ezt ki? Csak azt feleli rá, hogy oda
kell az igazi bátorság.</p>
<h2><span class="smaller">XII. FEJEZET.</span><br />
AZ INGYEN SONKA, MEG A DRÁGA STRADUARIO.</h2>
<p>Ismét nyikorgott a padlás feljárója. A János visszajött.</p>
<p>– Hohó! Valamit majd elfelejtettem volna.</p>
<p>S azzal kihúzott a köpenye alul egy pirosra páczolt sonkát.</p>
<p>– Ezt a nagyasszonynak hoztam, ha szivesen venné tőlem.</p>
<p>Zsuzsa asszony formaliter megijedt tőle.</p>
<p>– Nini! Mi a? Egy egész sonka! Ej ej, konstábler úr. Hol veszi
maga ezt a drága portékát? úgy hányja-veti magát kegyednél a
pénz?</p>
<p>– Hát, hogy valami rosszat ne gondoljanak, elmondom ennek a
sonkának a történetét. Ha nem untatnám vele.</p>
<p>– Tessék! mondá egyszerre a két hölgy.</p>
<p>– Hát a mióta ez az ökörnyommal pettyegetett világ áll, mindig
lehetett hallani, hogy vannak jó emberek és vannak rossz
emberek.</p>
<p>– Az ám.</p>
<p>De azt sohasem hallották az apáink, hogy legyenek ez
<span class="pagenum"><a name="Page_75" id=
"Page_75">-75-</a></span> világon jó sertések és rossz sertések;
ennek a fölfedezése csak a mi jelen felvilágosodott századunknak
lett fentartva. Hát a napokban a fővárosi physicus, a
hentesboltokat sorba vizitálva, az egyiknél fölfedezte, hogy annak
az összes áruczikkeiben trikók vannak.</p>
<p>Lidi kisasszony heves mozdulatot tett.</p>
<p>– Kérem, ha trikókról beszél, akkor én bemegyek a szobámba.</p>
<p>– Jaj, kérem, nem olyan trikók ezek, a minőket a
balletkisasszonyok viselnek az Excelsiorban, hanem olyanok, a
melyek a husnemük rostjaiban élnek, s ha valaki az ilyenből
fogyasztani talál, az keserű halállal vész el tőlük.</p>
<p>Zsuzsa asszonynak a kezében megállt a vasaló.</p>
<p>– Sohasem hallottam én ilyen csodának a hirét.</p>
<p>– Magam sem. Hanem hát az az ármányos mikroskopium kisütötte,
hogy a Poszpischill húsnemüiben láthatatlan óriási kigyók vannak, s
ennek constatálása után dekretálva lett, hogy az egész készletet a
Dunába kell hajigálni. Ennek a végrehajtásával pedig én lettem
megbizatva. Végre is hajtottam akkurátusan. Hanem mikor erre az
ártatlanul mosolygó barnapiros csemetére került a sor, azt mondám
magamban: «ugyan te mit vétettél, hogy te is a halak martalékává
sülyesztessél? Hátha te még nem vagy bűnnel fertőztetve? Én bizony
haza viszlek a jó becsületes Kapor bácsinak. Jó lesz az annak a
mindennapi prófuntja mellé. Trikó, vagy nem trikó: annak nem árt
meg a láthatatlan szörnyeteg, mert neki nincs mikroskopiuma.
Elhoztam. Hiszen nem sikkasztottam ezáltal. Csak a dunai halaknak a
prédáját kevesbítettem meg vele. Ez már a senki jószága volt. A
semmiből vettem ki. Senkit sem károsítottam meg vele. Senki sem
kereskedik utána, hogy a Dunában uszott-e el, vagy a
Retek-utczában?</p>
<p>– Az biz igaz, mondá Zsuzsa asszony. Minket meg nem ijesztenek
ilyen mesékkel. Nekünk pedig eltart az egy hétig. Köszönjük
szivesen. <span class="pagenum"><a name="Page_76" id=
"Page_76">-76-</a></span></p>
<p>A János odasugott a varrónő fülébe, a míg a Zsuzsa hátrament a
sonkával a konyhaszekrényhez.</p>
<p>– Aztán maga is ehetik ám ebből a sonkából, tisztelt
kisasszony.</p>
<p>– Köszönöm szépen. Azt mondják, hogy a trichinoktól az embernek
feldagad a képe, ha meg nem hal is tölük. Már pedig ha szép nem
vagyok is, de csunya nem akarok lenni.</p>
<p>– Jaj, ne szidalmazza a teremtőt a kisasszony azzal, hogy nem
szép! Hiszen nem igaz ám ebből a trikókról mondott históriából egy
szó sem. Egészen jó sonka ez, a ki minden gyanun fölül van
emelkedve.</p>
<p>– Hát ha maga annyiféle igazságot tud, akkor melyik szavát lehet
magának elhinni?</p>
<p>– Hát férfinak azt, a mit hivatalos raportban mondok; nőnek
pedig azt, a mit lassan mondok.</p>
<p>– Már pedig én az olyan embert, a ki hazudik, nem tudom sokra
becsülni. A ki férfi, legyen mindenkor igaz.</p>
<p>– Hát a hazudás csak az asszonyoknak áll jól?</p>
<p>– Azoknak ez védelem, mint a nyúlnak a futás.</p>
<p>– Pedig hát megszokja ám azt az ember, ha sokáig van az igazság
szolgálatában. No hát elmondom az igazi történetét annak a
sonkának. Jöjjön ide, nagyasszony. De csak maguknak kettőjüknek,
másnak el ne mondják, mert akkor baj lesz.</p>
<p>– Hallgatni fogjuk.</p>
<p>– Hanem ez megint egy hosszú história s talán kegyeteket untatni
is fogja.</p>
<p>– Hiszen nem mi akartunk aludni menni, hanem maga.</p>
<p>– No hát elmondom az egész történetet úgy, hogy még a
vizsgálóbiró se vehetné ki belőlem különben. Hát itt lakik az üllői
uton egy derék hentes és húsfüstölő mester, a kit úgy hivnak, hogy
Przepiorka Wratislaw.</p>
<p>– Egészségére kivánom.</p>
<p>– Nem prüsszentettem. Ez a hentesmesternek a becsületes
<span class="pagenum"><a name="Page_77" id=
"Page_77">-77-</a></span> neve: Przepiorka Wratislaw. Ennek van a
leghiresebb szalámija Budapesten. Idegen utazó el nem hagyja a
fővárost a nélkül, hogy a Przepiorka boltját felkeresse. Derék,
tekintélyes férfiu. Képviselőválasztások alkalmával rendesen
huszonöt kiló szalámival szokta a jó ügy diadalát előmozdítani.</p>
<p>Hát a napokban beállít a boltjába egy kis tiz-tizenegy éves
ficzkó, a hóna alatt egy hegedűvel. A mester maga volt a
boltban.</p>
<p>A fiu kér húsz krajczárért parizert.</p>
<p>A mester mérges volt már azért is, hogy mért vesz nála parizert,
miért nem vesz szalámit? Azt kérdi tőle (a hegedű miatt) «hát te
czigány vagy?»</p>
<p>Azt mondja a fiu: «nem, én muzsikus vagyok, hegedűlni tanulok az
országos zeneiskolában». A hentes leszeli neki a parizert. A fiu
fizet. A hentes észreveszi, hogy az a húsz krajczáros lyukas. A
gyerek is kénytelen elismerni, hogy a húsz krajczáros lyukas. A
gyerekben van tréfálkozási hajlam, azt indítványozza, hogy
lyukaszsza hát keresztül a hentes a parizerszeleteket is, aztán
kvittek lesznek. A hentes azonban nem érti a tréfát, s azt mondja
neki, hogy «elmenj innen, mert ha a tenyeremnek a szele hozzá ér a
pofádhoz, még Szent Dávidot is kapellmeiszternek nézed a
holdban!»</p>
<p>Erre a gyerek azt az indítványt teszi, hogy engedje hát neki a
parizert hazavinni, mert ez az ő ebédjük, ha a nélkül megy haza, az
apja jól ellazsnakolja: majd délután meghozza a teljes érczértékű
hatost; addig pedig itt hagyja zálogban a hegedűjét.</p>
<p>A hentes rááll az alkura: gondolja, hogy egy hegedű mindig
megérhet két hatost.</p>
<p>A fiu tovább megy: a hegedű ott marad; a Przepiorka felveszi a
kezébe s megpróbálja, hogy tudna-e rajta hegedűlni? Úgy találja,
hogy semmi sem könnyebb, mint a hegedűn játszani.</p>
<p>Ezalatt egy kétlovas fiakker áll meg a boltja előtt s
<span class="pagenum"><a name="Page_78" id=
"Page_78">-78-</a></span> kiszáll belőle egy anglus. A német
beszédjének a kiejtéséről lehetett észrevenni, hogy anglus.</p>
<p>– Ju ére dhi Szelemivirth Prprprka?</p>
<p>– Én vagyok! Az apádlelkét! Hát mi kell?</p>
<p>– Giv mi e szelemi for zen florin. Azzal kiméret magának tíz
forint ára szalámit. Arra kivesz egy sovereign d’ort, s
odadobja.</p>
<p>A hentes már fel lett eszelve a lyukas piczulával s azt mondta,
hogy adjon neki az úr valami okos pénzt, a kit ismer.</p>
<p>Akkor aztán a miszter elővett egy marék piczulát a táskájából s
leszámlált neki száz darab hatost a pudlira. Mind igazi valóságos
nikkel hatosok voltak: egy sem volt közöttük ezüst.</p>
<p>A hentes átlátta, hogy szolid urasággal van dolga: parancsoljon
máskor is, ha ezen jár.</p>
<p>Ezalatt meglátja az anglus az asztalon heverő hegedűt. Felveszi:
megbámulja. Nem elég neki a pápaszem, még egy nagyító üveget is
előhuz a zsebéből. Vizsgálja elől, hátul, az oldalán. Nyitva marad
a szája. Azután feltolja a pápaszemet a homlokára s azt kérdi: «Az
úré az a hegedű?»</p>
<p>– Dehogy az enyim. Soha a hetedik öregapám se tudott muzsikálni!
Egy szegény diákgyerek hagyta itten zálogban.</p>
<p>– Hisz ez egy valóságos Straduario, mondja a miszter.</p>
<p>– Miattam az lehet.</p>
<p>Az anglus begombolta a kabátját végig, a vett szalámit a két
zsebébe mélyesztve. «God bye».</p>
<p>Az ajtóból még egyszer visszafordult s így szólt: «Mondja meg az
úr annak a fiatal gentlemannak, a kié az a hegedű, ha visszajön
érte, hogy én adok neki ezért kétezer forintot aranyban, ha el
akarja adni. Ráadásul még egy másik hegedűt, a min tanulhat tovább
a conservatoriumban. Lakom az Angol királynő hotelben nro 25, 26,
27 alatt. Nevem Lord Knipperdolling. Ma délután öt óráig még
<span class="pagenum"><a name="Page_79" id=
"Page_79">-79-</a></span> Budapesten maradok, akkor elutazom. Ha
magam nem volnék otthon, a titkárom utasítva lesz, hogy átvegye a
hegedűt, s kifizesse a 2000 forintot aranyban. A titkárom neve:
miszter «Flibbertiggibet».</p>
<p>A szalámis engedelmet kért, hogy felirhassa a tárczájába mind a
két nevet. A mylord olyan leereszkedő volt, hogy elővette a
névjegyét. Finom bristol elefántcsont papir, arany nyomással, arra
felirta hátul a titkár nevét. Oda adta neki. S aztán többet azt sem
mondta, hogy «szervusz», odább ment, felült a fiakkerbe s
elhajtatott.</p>
<p>Az én Przepiorkámnak ezzel nagy szeget ütött a fejébe. Kétezer
forint egy hegedűért! Hisz az a gyerek, meg annak az apja majd nem
tudnak hová lenni ennyi pénzzel. Az öreget még majd meg találja
simítani a guta örömében.</p>
<p>Egy óra után vissza jött a diák az igazi húszkrajczárossal s
kiváltotta a hegedűjét, s aztán indult volna a zeneiskolába.</p>
<p>– Megállj csak egy kicsit, szólítá vissza a hentes. Nem adnád el
nekem azt a hegedűt? Nekem nagyon megtetszett. Megvenném jó áron
tőled.</p>
<p>– Az én hegedűm nem eladó.</p>
<p>– De hátha én adnék érte ötszáz forintot.</p>
<p>A gyerek nagy szemeket meresztett, de aztán csak félvállról
vette a dolgot. «Még így sem adhatnám el, mert a hegedű az apámé, ő
is az apjától, az meg a nagyapjától kapta, a ki első violin primo
volt herczeg Eszterházy udvaránál, ezen játszotta Haydn
darabjait.»</p>
<p>– Nekem is van egy muzsikus fiam, az is szereti a hajdinát,
annak akarnám megvenni a hegedűdet. Mondd meg az apádnak, eredj,
szaladj haza, hogy adok neki érte hatszáz kemény forintot, ha
akarja, ezüstben.</p>
<p>– Jól van, hazafutok, megkérdezem.</p>
<p>– De itt hagyd azt a hegedűt, nehogy kicseréljétek.</p>
<p>A gyerek neki iramodott, a mester utána nézett a boltajtóból.
Látta, hogy a Mária-utczába kanyarodik be. Igazat mondott, hogy ott
lakik az apja. <span class="pagenum"><a name="Page_80" id=
"Page_80">-80-</a></span></p>
<p>Félóra mulva került vissza a fiu az ultimátummal; «az apám azt
mondta, hogy nem válik meg kevesebbért a családi ereklyéjétől, mint
nyolczszáz forintért.</p>
<p>– Rablók vagytok! zsiványok! apáddal együtt, kiabált a szalámis.
Zsebmetszők! No hát, itt van a nyolczszáz forintod! Kicsikartátok
tőlem! Így van az, mikor az embernek virtuóz fia van. Itt van.
Szedd össze! Egyszerre herczeggé tettelek. No hát kezet se csókolsz
érte? Ilyenadta.</p>
<p>Kívül haragot mutatott a Przepiorka, belül pedig nevetett a
lelke: fölséges üzletet csinált. Neki még ezerkétszáz forintja
marad: no meg az arany ázsió! Ez szép profit! Mindig hallotta, hogy
így gazdagodnak meg, a kik az ócska limlommal kereskednek. Azonnal
hozatott egy konflist, beleült, vitte a drága Straduariót az Angol
királynő fogadóba. Nagybizvást húzta elő a portást a
kalitkájából.</p>
<p>– Itthon-e a lord Knipperdolling; vagy a titkárja a miszter
Flibbertiggibet?</p>
<p>A portás nagyon csóválta a fejét.</p>
<p>– Hát nem ismeri őket?</p>
<p>– Ismerni ismerem, csakhogy azok nem voltak a mi fogadónkban
szállva soha: mivel hogy az a Knipperdolling egy hirhedett utonálló
rabló volt, de már régen kerékbe törték; a Flibbertiggibet pedig
egy mezei ördög, de nagyon szegény ördög, a ki füvet eszik.</p>
<p>Ekkor esett ki a hegedű a Przepiorka kezéből, a hályog meg a
szeméről. A lord, meg a muzsikusgyerek egyhúron pendülő két
internationalista tolvaj volt, a kik szépen kimuzsikáltak a hentes
zsebéből nyolczszáz forintot azzal az öt forintos
gyékénykákóval.</p>
<p>Most aztán a Przepiorka dul-ful haragjában, s fűt-fát megmozdít,
hogy a csalafintákat esztrengára kerítse. Azért ajándékozott meg
engem ezzel a dísz-sonkával előleges hála fejében. Még egy palaczk
jó sashegyit is adott mellé. Az meg itt van a másik zsebemben.</p>
<p>– No ez ugyan furcsa kis historia! mondá Zsuzsa asszony.
<span class="pagenum"><a name="Page_81" id=
"Page_81">-81-</a></span></p>
<p>– Mindennap történik minálunk ilyen.</p>
<p>– Önnek könyvet kellene ezekről irni, véleményezé Lidi
kisasszony.</p>
<p>– Az Isten engem attól megőrizzen! Hisz rögtön elcsapnának. Nem
szabad a rendőrnek irkafirkálni. De nagyon is kérem kegyeteket,
hogy erről senkinek ne beszéljenek semmit, mert egy konstáblernek
tiltva van bármi szin alatt valami ajándékot elfogadni. Az Ádám
apónak pedig épen el ne historiálják, mert az, a milyen becsületes
ember, képes lenne feljelenteni. Csak hadd legyen ő előtte trikós a
sonka, fuxinos a veres bor. Annál jobban fog neki izleni. Azt fogja
gondolni, hogy meghal tőle. – Már most hát csak kegyed is meg meri
izleni az én hoztomat, Lidi kisasszony.</p>
<p>– Most sem hiszek én magának. Aztán én nem is szoktam ilyesmivel
élni. Nálam csak a kávé járja, reggel, délben, ozsonnára. Attól van
az embernek jó dolgozó kedve. A ki jól lakik, elálmosodik.</p>
<p>– No hát már most igazán jójszakát kivánok.</p>
<p>A konstábler salutált s véglegesen nyugalomba helyezte
magát.</p>
<h2><span class="smaller">XIII. FEJEZET.</span><br />
A SZEGÉNYNEK MÉG ELÉBB BE KELL BIZONYÍTANI, HOGY SZEGÉNY.</h2>
<p>Abban a nyomban érkezett meg a Vigyázz. A fején hozta az új
szájkosarat.</p>
<p>– Oh te semmirekellő csavargó! fogadá őt a Zsuzsa asszony. Ihol
ni! Micsoda költségbe verted az uramat! Egész új szájkosarat
kellett neki venni!</p>
<p>Azzal lebontotta neki a fejéről azt a szabadszólást gátoló
kényszereszközt.</p>
<p>A Vigyázz elkezdett csaholni. A Zsuzsa megértette, hogy mit
mond. <span class="pagenum"><a name="Page_82" id=
"Page_82">-82-</a></span></p>
<p>Úgy-e nem tetszett az orrodnak, hogy tokot húztak rá? Vakk,
vakk! Elhiszem azt! Minek szöktél el hazulról? Nyiff nyaff! Sok
szükség volt te rád a városházánál úgy-e? Bau bau! Hát a gazdád
jön-e már?</p>
<p>De bizony hallatszott már a köhécselése a folyosón. Nem volt az
beteges köhögés, csak afféle jelző torokköszörülés, a mit a szegény
ember arra használ, hogy mikor sokáig vár valami előszobában,
bejelenti vele magát az uraságnál: «Khm khm!»</p>
<p>– Úgy tetszik, mintha az öregemet hallanám köhécselni odakinn.
Talán mégis hazakerült már.</p>
<p>Csakugyan az Ádám apó jött meg. Mikor belépett, betette maga
után az ajtót, akármilyen nagy gőz volt is idebenn.</p>
<p>– No hát «széna-e, vagy szalma?» kérdé Zsuzsa asszony.</p>
<p>– Még nem széna, még csak fű, de majd csak lesz belőle széna, ha
lekaszálják, mondá az öreg, lelkendezve a sok gyaloglástól.</p>
<p>– Hát beszéltél-e a tanácsos úrral? Elmondtál neki mindent
okosan?</p>
<p>– Abban nem volt hiányosság. Aztán ő is segített beszélnem.
Mindenre azt mondta: «Tudom, tudom. Jaja, so so. I wász schon. I
wász schon.» A mit én elkezdtem, ő mondta el a végét, úgy hogy
nagyhamar kisütöttük, hogy a nagy vasúti katasztrofok miatt.</p>
<p>– Nem katastrofok, hanem katarakták! Igazítá helyre Zsuzsa
asszony.</p>
<p>– Köszönöm. No hát a sűrű katafrakták miatt az élemedett
váltóőröket mind szélnek eresztették a direktor urak, magam is
kenyér nélkül maradtam. A feleségem mosónő, de már annak is
köszvény van a kezében, keservesen esik neki a munka. Ohajtanánk,
ha felvennének bennünket a városi szegények házába. Erre azt a
kérdést intézte hozzám a tanácsos úr, hogy miféle igényeim vannak
ez állapot elnyeréséhez? «Igényeim?» Soha sem hallottam
<span class="pagenum"><a name="Page_83" id=
"Page_83">-83-</a></span> én ezt a szót. Azért mégis feleltem rá
valamit, a mi a nyelvemre jött. Hát csak az, hogy szegények vagyunk
mind a ketten. Erre a tanácsos úr a két térdére ütött a két
tenyerével. «Hja! Szegények vagyunk! Tasz könnt a jeder sagn! De
hát mivel bizonyítja be, hogy szegény?» – Uram s én Istenem! Még
nem akarják elhinni, hogy szegény vagyok! Mivel bizonyítsam be?
Hiszen rogyos nem vagyok. Éhen sem haltam még. A csizmámból sincs
ki a lábam. Hát csak nem tudtam én semmit kitalálni. Csak úgy
vakargattam buksi fejemet. Erre aztán a tanácsos úr megszánt,
segítségemre jött. – Kend vén szamár!</p>
<p>(Mikor így szólítanak, akkor már tudom, hogy
megkegyelmeznek.)</p>
<p>– Nem tudja kend, hogy a szegények házába fölvétetéshez
szegénységi bizonyítvány kell. Most jártassa meg kend frissen a
csizmáit a kerületi előljárósághoz, s adasson magának szegénységi
bizonyítványt. Nem kell rá bélyeg. Mehett!</p>
<p>Hát aztán én is ráültem a legjobbik lokomotivomra s elpályáztam
a kerületi előljárósághoz. Hát biz ott már tele volt a várakozó
szoba szegény emberekkel, s nekem várnom kellett a magam
sorára.</p>
<p>Oh én uram s Istenem, de sokféle szegény ember van a világon! A
ki csak oda jött az mind koldusabb nálamnál. Mikor körülnéztem,
szinte szégyenlettem magamat közöttük. Volt olyan, a kinek ebben a
zegernye időben egy szál nyári kabát volt az egész öltözete. Úgy
taszigált belülről valami, hogy ráadjam a magam gubáját, nekem még
van az alatt másik béllelt kabátom. Másiknak az arczából kilátszott
az éhhalál. Aztán az a penész doha! Egy beteges képű asszony nem
állhatta ki, elájult, úgy locsolták fel. Egy nyavalyatörős is volt
közöttük, azt ott érte utól a nehézség. Az valami rettenetes volt,
a mint a fejével verte a falat. Én segítettem kivinni a folyosóra,
ott aztán magához jött. Volt köztük egy selyemruhás dáma is czifra
kalappal, az lehetett a legszegényebb. <span class=
"pagenum"><a name="Page_84" id="Page_84">-84-</a></span></p>
<p>Nagysokára csak rám került a sor, hogy beeresztettek az előljáró
úrhoz. – Derék jó szivű úr, az Isten áldja meg. Egy kicsit kemény
beszédű, de hát az kell az ilyen magunkforma szegény embereknek. Ez
az átkozott kutya oda is be akart jönni velem. Majd a hideg lelt ki
ijedtemben. Az urak odabenn meglátják, hogy még a tavalyi csilleng
van a nyakán, nem fizettem ki az idei kutyaadót, még megbirságolnak
érte. Szerencsére a drabant kihúzta a farkánál fogva.</p>
<p>Az előljáró úr nagyon kurta proczessust csinált velem.</p>
<p>– No hát magának mi baja? Csak ki vele szaporán! Nem fogfájás
ez, hogy elébb tapogassák!</p>
<p>Hát én hozzá kezdtem az előadáshoz, hogy a vasutaknál miféle
katafrakták voltak.</p>
<p>– Katasztrófák! kiáltott rám.</p>
<p>Nekem aztán belekeveredett a nyelvem, sehogy sem tudtam kihozni
a szót: «Satrakofák».</p>
<p>– Mondja kend magyarul!</p>
<p>– Hát, mondok, szerencsétlenségek. A vonatok hamis vágányra
mentek!</p>
<p>– Tyhü! A ki rézangyala van! Ne kezdje kend a Noé bárkájánál.
Köpje ki frissen, hogy mit akar?</p>
<p>– Hát mondom neki, hogy elbocsátott vasúti őr vagyok.</p>
<p>– Azt látom, ha nem mondja is, hiszen nem vagyok vak!</p>
<p>– Hát hogy egy kis szegénységi bizonyítványra volna
szükségem.</p>
<p>– No hát minek mondja el nekem akkor akkor az egész
genealogiáját? Diktálja föl izibe annak az úrnak ott, nem annak!
hanem amannak, a melyik háttal van erre fronttal, – kinek hívják?
hol lakik? aztán majd az az úr elmegy még ma oda, helyszini szemlét
tartani, magával viszi a blankétát, s ha a kérését indokoltnak
találja, kitölti, átadja. Nem jár érte se díj, se hálálkodás.
Mehetünk!</p>
<p>Áldja meg a mindenható ezért a gyors elintézésért. Én
<span class="pagenum"><a name="Page_85" id=
"Page_85">-85-</a></span> feldiktáltam a nevemet, lakásomat annak a
bizonyos úrnak s örömemben rá se találtam arra az ajtóra, a
melyiken bejöttem, a helyett egy nagy fali szekrénybe nyitottam be,
a mi teli volt petroleumlámpásokkal. Akkor aztán az a jószivű
tekintetes úr megfogta a galléromat s olyan szépen kisegített az
ajtón, hogy a mint az előszobába kirepültem, egy sárga rigó akadt a
markomba.</p>
<p>(De ezt már Zsuzsa asszony nem állhatta meg szó nélkül.)</p>
<p>– Ugyan édes uram! Miket beszélsz össze. Hol lett volna az a
sárga rigó?</p>
<p>– Hát annak a czifra dámának a kalapján volt, a ki utánam akart
bejönni. Azt mondta, hogy nagy marha vagyok. Én nem tudom, hogy
honnan ismer?</p>
<p>– No csakhogy hát szerencsével jártál mind a két helyen. Már
most hát csak várnunk kell békességesen arra az urra, a ki eljön
bennünket megvizitálni. Meg is éheztél a sok lótásfutásban, azt
hiszem.</p>
<p>– Hát bizony, ha valami harapni való indítványod volna, én
ezuttal rászavaznék.</p>
<p>Erre a szóra a Zsuzsa asszony feltette az asztalra, illendően
tálba helyezve, a többször tisztelt sonkát.</p>
<p>Ádám apónak elébb kerekre nyiltak a szemei, azután összehúzódtak
a szemöldökei. Olyanformán sandított arra a sonkára, mint valami
fölöttébb gyanus állatra, a ki ellen a felnyitott bicsakkal
elszántan védelmezni fogja magát.</p>
<p>– Micsoda ez? Asszony! Egy egész sonka? Egy élő testben látható,
valóságos sonka? Hogy jutottál te ehhez? Nincs nekünk hentes
kománk.</p>
<p>– Hát hogyan no? A Lidi kisasszony kapta ajándékba.</p>
<p>– Ajándékba? Enyje, enyje, Lidi kisasszony. Ezt nem hittem
volna. A kisasszony «már is» ajándékokat kap? Pedig milyen jó
familiából való. Nagyon drága az, a mit ajándékba adnak!</p>
<p>– Ejh no! szólt Zsuzsa asszony. Hisz a János hozta. <span class=
"pagenum"><a name="Page_86" id="Page_86">-86-</a></span></p>
<p>– A konstábler János? No az már más. Az csak amolyan magunk
forma szőrű ember. Attól lehet valamit elfogadni. De egy egész
sonkát! Hol vesz egy konstábler egész sonkát?</p>
<p>– Sohse firtassuk azt édes öregem.</p>
<p>– De én igen is firtatom! Mert ha ez valami afféle korrupcziós
sonka, akkor abból az én számon egy falat be nem megy.</p>
<p>Erre a Lidi kisasszony vágott közbe.</p>
<p>– No az bizony nem korrupcziós sonka.</p>
<p>– Hát micsoda? Vad sonka? A füzfán termett? Illés prófétának a
hollója adta Jánosnak, hogy hozza ide?</p>
<p>– Érts meg már no! mondá Zsuzsa asszony, úgy van a dolog, hogy a
doktor urak valahol egy hentes boltban olyan portékát fedeztek fel,
a mit a Dunába kellett dobáltatni. Hát ezt az egyet a János jónak
látta a kabátjába csusztatni. Hát úgy is a halaké lett volna.</p>
<p>– Értem. Ebben trikigyók vannak. Puszta szemmel meg nem látható
óriás szörnyetegek.</p>
<p>– Ejh, talán nem is igaz, csak a nagyfejüek fogták rá. Vannak is
trikigyók a világon. Soha sem hallottuk az előtt a hírét.</p>
<p>– De az igaz. Való szent igaz. A trikigyó olyan gyehenna féreg,
hogy a ki azt megeszi, meghal tőle. Már most hát csak azért is
jóllakom belőle. Ebben a sonkában a gondviselés ujjmutatását látom.
El van végezve felőlem. – Oh én uram Istenem! Hányszor könyörögtem
előtted! hogy küldd le érettem a halál angyalát, s ime
meghallgattál. Előttem áll ő. Soha sem hittem volna, hogy ilyen
tetszetős alakban tud megjelenni a halál angyala. Egy sonka
képében. – Csak a szárnyai hiányoznak. – Légy üdvöz! – A tied
vagyok. – Vihetsz magaddal.</p>
<p>Az öreg egy vértanuságra elszánt hittéritő áhitatával fogta a
bicsakot, s nagyot kanyarított vele a sonkából. A hölgyeket nem
kinálta vele. Hanem a kutyájának adogatott belőle. <span class=
"pagenum"><a name="Page_87" id="Page_87">-87-</a></span></p>
<p>– Ez is hadd jöjjön velem. Mindenüvé utánam akartál jönni, no
hát gyere oda is velem.</p>
<p>A szarkát ellenben elhessegtette magától.</p>
<p>– Eredj! Neked élned kell. Te az asszony madara vagy. Hess
innen! Nem kapsz sonkát. A másvilágon nincs a szarkának semmi
keresete!</p>
<p>Az öreg olyan hatalmasan hozzá látott, hogy a Zsuzsa asszony
megsokallta.</p>
<p>– De édes öregem. Talán elég is lesz már. Meg talál ártani.</p>
<p>– Meg talál ártani? Hisz azt akarom, hogy minél gyorsabban
megöljön. Bár csak még egy kis fuxinos bort is rendelt volna a
számomra a gondviselés, hogy ráduplázhatnék a méregre.</p>
<p>S ma olyan csoda nap volt, hogy csak ki kellett mondani, hogy mi
kell az embernek, tüstént ott termett.</p>
<p>Zsuzsa asszony előadta a Jánoshozta Sashegyit. Az öreg, ha a
kezébe adták volna, az egész palaczkkal fel tudta volna hajtani, de
a Zsuzsa asszony ismerte már az emberét, nem adott neki csak egy
pohárral, azt se «juj»-ig töltötte.</p>
<p>Tudniillik, hogy az egyszeri gazdának az volt a szokása, hogy
mikor a maga poharába töltött a boros kancsóból, mindig úgy
megszerezte, hogy túl töltött a szélén, s arra elkiáltá magát
«juj!» de ha a felesége poharába töltött, akkor már vigyázott. Azt
mondá az asszony, hogy «töltse már kelmed az én klázlimat is
«juj»-ig».</p>
<p>Mindjárt laposakat is kezdett az öreg pislogatni, a mint azt
megitta. Pogány bor volt! Kereszteletlen.</p>
<p>– Már most csak azt az urat hozná a Blitzczug, a kinek bennünket
meg kell taksálni, hogy milyen szegények vagyunk. – Dehogy utaznak
azok a gyorsvonattal! – A mi hivatalból megy, az mind a
bummelczugon jár, ötven percznyi elkéséssel. Kivált ha elfogy a
kőszene a mozdonynak. – Jaj de sovány egy uraság! – Ha
tehervonattal járna, ingyen utazhatna, mint Frájgewicht. Az
<span class="pagenum"><a name="Page_88" id=
"Page_88">-88-</a></span> ember nem bátorkodik mellette lélekzetet
venni. Attól fél, hogy be találja kapni.</p>
<h2><span class="smaller">XIV. FEJEZET.</span><br />
A PROTOKOLLUM, MEG A KIVASALT KALAP.</h2>
<p>Egyszer csak a Vigyázz kutya elkezd morogni az ajtó felé, azután
szükölve bujik be az ágy alá.</p>
<p>– Hát azt a kutyát mi lelte? Mit érez?</p>
<p>Mind a két ajtó be volt csukva, a külső deszkaajtó is, meg a
belső üveges is. A sonkázáshoz nem kell oldalvilágítás.</p>
<p>Valaki volt az ajtón.</p>
<p>A külső minden kopogtatás nélkül kinyitódott, azután a belső is.
Egy úr nyomakodott be. Elébb azt tette, hogy az esernyőjét
kétszer-háromszor kifeszítette, hogy az esővizet lefrecskelje róla.
Aztán ugyanannak az esernyőnek a hegyes végével letolta a lábairól
a gummi félczipőket, azokat a két ajtó közé egymás mellé
sorakoztatta. Csak azután mutatta meg magát egész valójában.</p>
<p>Sovány, vézna fiatalember volt, pergamenfakó ábrázattal, csak az
orra volt piros – a hidegtől, szőke bajuszának a szálait meg
lehetett volna számlálni, olyan ritkán nőttek, a szakálára is olyan
rossz idő járt, hogy azt nem volt érdemes learatni. Az egyik szeme
erősen össze volt hunyva, hanem a másikkal annál élesebben látott.
Volt rajta két nyári kabát, az alsó hosszabb, mint a felső. Azoknak
az oldalzsebeiből nyiltan kivillogva és körvonalakban elárulva
tüntek ki mindenféle szinű papirosok, kalamáris és tolltartó,
lábain nagy czipők, a miknek az orra felfelé volt görbülve, kezein
ócska pamuk keztyük, a miknek az ujjai szét voltak nyílva,
kiegészíté a parádét az ütött-kopott czilinderkalap a fején, a mit
eleinte le sem szándékozék venni.</p>
<p>– Engedelmet kérek! Talán nem jó helyen járok? Én <span class=
"pagenum"><a name="Page_89" id="Page_89">-89-</a></span> egy
«szegény» családhoz vagyok kiküldve, helyszini szemlét fölvenni,
valami Kapor Ádám.</p>
<p>Az öreg nagyon megörült.</p>
<p>– Ahán. Ez az az úr, a kinek én a lakásom bediktáltam. De
nyomban eljött! Jól tetszett találni. Én vagyok az a Kapor Ádám, az
meg ott a feleségem.</p>
<p>– Milyen jó meleg szobájuk van! Én nem győzöm az irodámban a
körmeimet fujni. Márczius 15-ike óta nem fütenek – szabály
szerint.</p>
<p>– Hát kérem alássan, – magyarázgatá Zsuzsa asszony. Én egy
szegény mosóné vagyok, muszáj tüzet tartanom a vasaláshoz, meg hogy
a ruhák jobban száradjanak.</p>
<p>– Szegény mosóné? De jó mesterség! Maga pedig az a Kapor
Ádám.</p>
<p>– Az a szegény, kenyér nélkül maradt vasúti váltóőr.</p>
<p>– De sonka nélkül úgy látszik, hogy nem maradt.</p>
<p>Aztán magában dörmögte tovább, a míg a keztyüit lehuzogatta.</p>
<p>– Egy egész sonka van előtte. Milyen piros keblű, barna bőrű
szépség! Ha én valaha ez életben egy egész sonkával négyszem között
összekerülhettem volna!</p>
<p>Zsuzsa asszony vette észre az irigy oldalpillantásokat a sonka
felé.</p>
<p>– Ugyan édes tekintetes úr, ha meg nem vetné, tartson az
urammal.</p>
<p>S azzal széket tolt az asztalhoz, s tányért tett a tál
mellé.</p>
<p>Ádám apó sugva mondá az asszonynak:</p>
<p>– Te asszony! Hát még ennek is halálát akarod?</p>
<p>Az is sugva felelt vissza:</p>
<p>– Hiszen ennek sem lehet szebb halála, mint sonkába
belehalni.</p>
<p>– A már igaz.</p>
<p>A tekintetes úr nem várt másodszori kinálást, odaült az
asztalhoz. Zsuzsa asszony aztán előhozta a Kranyecz Frányó késes
kosarát s azzal kinálta meg a kedves vendéget. <span class=
"pagenum"><a name="Page_90" id="Page_90">-90-</a></span></p>
<p>– Tessék a tekintetes úrnak ezekből egyet kiválasztani. A
sonkához éles kés dukál.</p>
<p>– Mennyi kés! dünyögé Szüköl Makár. (Ez volt a neve a
hivatalbelinek.) Hámozó kés, disznóölő kés, csemegés kés, még
tráncsirozó kés is! Ezeknek a szegényeknek úgy látszik, hogy van
mit szeletelni.</p>
<p>Azért csak kiválasztott egyet a bicsakok közül, s az nagyon éles
lehetett, mert ugyan nagyot szaladt a sonkába. A tekintetes úr nem
veté meg a szegény ember kinálását. Úgy falt, mint a kit nem
aggaszt az a gondolat, hogy elrontja az étvágyát a mai ebédhez.</p>
<p>A Zsuzsa vette észre, hogy az uraság nagyon nézegeti a kezében
forgatott bicsakot.</p>
<p>– Kérem alássan, ezek egy szegény késáruló tót legénynek a
portékái. Itt hagyta nálunk, mert ma esős idő van, hát bögréket
árul.</p>
<p>– Tehát szegény tót legény is van? – Hát az a kisasszony ott az
asztalkánál?</p>
<p>– Az meg egy jámbor varróleány, a kinek azt a kis benyilót
kiadtuk, hogy könnyebben kifizethessük a házbért.</p>
<p>– Be van jelentve a kisasszony?</p>
<p>Erre az apostrophalásra maga a Lidi kisasszony felelt meg.</p>
<p>– Tessék a bejelentési bárczám.</p>
<p>Makár figyelmesen átolvasta a bárczát.</p>
<p>– Richtig. Gratulin Lidia. Varrónő. Hadd lássam az ujja
hegyét.</p>
<p>A kisasszony odatartá a kezeit.</p>
<p>– Nincsenek felszurkálva a tűtől.</p>
<p>– Tetszik látni, hogy finom himzéssel foglalkozom, ennél nem
tépi a tű a kezet.</p>
<p>– Az már lehet.</p>
<p>Azzal az egyik szemét még jobban lehunyta. Ez szólt az
elintézett kisasszonynak (vagy azzal tán csak leskelődött?) A
másikkal annál fürgébben vizsgálta körül a mosókonyha alkatrészeit.
Közben folytatta a sonkafogyasztást. <span class="pagenum"><a name=
"Page_91" id="Page_91">-91-</a></span></p>
<p>– Hát abban a kosárban mi van? kérdé Zsuzsa asszonytul.</p>
<p>– Az meg egy szegény pereczsütőnének a jószága. Itt hagyta
addig, a míg a másik kosárral el tudja adni; hogy odakinn az esőben
meg ne ereszkedjenek a sütemények.</p>
<p>– Megint egy «szegény», a kinek tele a kosara pereczczel!
dörmögé a tens úr. – Hát az a nagy rakás hagyma mirevaló ott?</p>
<p>– Az meg egy szegény palotai kofáé, a ki betette ide addig, a
míg apránkint eladogatja.</p>
<p>– Oh szent Illés próféta, a kit a holló táplált! Ha én egyszer
este egy gerezd fokhagymával megkenem a piritós kenyeremet, másnap
az egész iroda mind rám támad, hol vettem a fokhagymát? – Ha én
néhanapján egy szép vereshagymához jutok, egy nap csak az illatában
gyönyörködöm, másnap szelem fel. S ezeknek itt több hagymájuk van,
mint egyptomi Faraónak, Psammetichnek volt! Ezek aztán a gazdag
szegények! – Nini! ott meg egy virágbokrétát látok!</p>
<p>– Azt meg egy szegény kis virágáruló leány hagyta ott, a kit a
kisasszony ingyen szivességből himzésre tanit.</p>
<p>– Még egy «szegény!» A kinek hull a markából az ibolya,
gyöngyvirág. Nekem rá se szabad néznem, ezek meg ibolyákon
hevernek.</p>
<p>Zsuzsa asszony azt gondolta, hogy az élcz volt.</p>
<p>– Már az igaz. A Csicsonka leány két ibolyaágy között alszik.
Igaz, hogy a puczér földön.</p>
<p>«Gib flájsch!» szólalt meg a szarka a tens úr széke hátán.</p>
<p>– Áh! Madarat is tart az asszonyság? Beszélő madarat? Ezzel még
pénzt is lehetne keresni.</p>
<p>«Piszt a Schaafskopf!» mondá erre Pikusz úr.</p>
<p>Ez annyira megnyerte a tetszését a tens úrnak, hogy egy akkora
darab sonkával jutalmazta meg a közbeszólót, a mit az nyomban nem
tudott lenyelni, hanem lerepült <span class="pagenum"><a name=
"Page_92" id="Page_92">-92-</a></span> vele a földre. Ott pedig
elvette tőle az irigy Vigyázz, kidugva a fejét az ágy alul. Ez csak
revanche volt.</p>
<p>– Kutyát is tetszik tartani?</p>
<p>S hogy a csodálkozás elérje a tetőpontját, a nyitott
pinczegádorból felhangzott egy egészséges gyerekvisitás.</p>
<p>– Hehé! Hát a micsoda? Kisgyereksirás?</p>
<p>Lidi kisasszony felugrott a himző ráma mellől.</p>
<p>– Fölébredt szegényke. Megyek megitatom.</p>
<p>Zsuzsa asszony azt tanácsolá, hogy szénnel ojtott vizet adjon
neki, van a vasalóban faszén.</p>
<p>– Nem! Majd a déli kávémhoz eltett tejből veszek el, az jobb
lesz neki.</p>
<p>Azzal felvette a tejes ibriket a katlanról s lesietett vele a
pinczegádoron.</p>
<p>– Áh! Áh! ungorkodék Szüköl Makár gonoszkásan. Hát kicsike is
van a háznál? A boldog szegények! Gratulin Lidia. Ich
gratulire!</p>
<p>– Jaj. Mit gondol a tens úr? sietett felvilágosítani Zsuzsa
asszony. Az egy szegény muzsikus czigánynak a porontya; kis árva, a
kinek tavaly halt meg az anyja.</p>
<p>– Hát még muzsikus czigányt is tartunk? A zenét is kedveljük?
Hiszen ezek igen víg életű szegények!</p>
<p>– Oh kérem, nem mi tartjuk azokat. Isten őrizz! Szegény öreg
Zsiga czigány épen most ment a két fiával valamerre muzsikálni.</p>
<p>– Ahó! Nagybőjtben muzsikálni? Hisz ez vallásháborítás! No ez
szép társaság egy rakáson, mondhatom! – De hát venio nunc ad
fortissimum virum. Hát ez a sonka miféle szegény emberrel szökött
meg? Mondja csak meg érdemes kenyérnélkül maradt vasuti váltóőr
Kapor Ádám uram?</p>
<p>Az érdemes Ádám úr azonban ebből az egész diskurálásból mind nem
hallott semmit, mert őtet bizony elnyomta a buzgóság, s aludt szép
csendesen a karszéke támlájára félre nyaklitva a fejét.</p>
<p>– Ide nézzen az ember! Ez meg itten alszik! No nem <span class=
"pagenum"><a name="Page_93" id="Page_93">-93-</a></span> csodálom,
hogy a vasuttól elkergették, mikor még az alatt is elalszik, a míg
az inquisitio tart. Héj! Ádám gazda! «Zabban a lovak!»</p>
<p>A kiáltásra Ádám apó felriadt s nagyon megijedt.</p>
<p>– Húj! Jön a vonat! Futok a váltóhoz.</p>
<p>S álomrémületében feldöntötte az asztalt sonkástul együtt.</p>
<p>S még azután is azt képzelte egy ideig, hogy a vasutnál van s
valami katastróphának lett okozója.</p>
<p>– Jajh! Nem gázolta el a lokomotiv?</p>
<p>– A sonkát? Nem! Én megmentettem, mondá Makár, a kabátja
szárnyával verve le a port a felkapott sonkáról. Én kapom meg a
mentő medáliát.</p>
<p>Zsuzsa ezalatt lábra állította az asztalt, s hátba ütögetve az
öregét, segített annak önmagát megtalálni.</p>
<p>Szüköl Makár aztán csülkön markolva a sonkát, oda állítá azt az
asztalra Ádám apó elé.</p>
<p>– No hát ismeri-e tanu ezt a pasasirt?</p>
<p>– Igen is. Ismerem.</p>
<p>– Hogyan ismerkedett meg vele?</p>
<p>– Hogy én honnan ismerem ezt az «izét?»</p>
<p>– Még a nevét sem tudja, ugy-e? No hát gondoljon ki valami
mesét. «Egyszer volt egy jótékony tündér, az engedett három
kivánságot az öregnek, meg a feleségének. Bár csak leesne a
kéményből egy sonka! szólt az öreg. S rögtön ott termet a sonka.»
Csakhogy azt már minden gyerek ismeri. Vagy talán azt, – mikor a
czigány azzal védte magát, hogy nem ő lopta el a lovat, hanem a ló
lopta el őtet. – Felmászott a fára, – letörött az ága, – alatta
legelt a ló, rá esett a lóra, a ló elszaladt a czigánynyal – és így
a ló lopta el a czigányt.</p>
<p>– Kérem! tiltakozék Ádám apó. Én becsületes úton jutottam
hozzá.</p>
<p>– Elhiszem. A vasuton utazók szoktak busás borravalókat osztani
a váltóőröknek, azért hogy a nyakukat ki nem törette. Meg ha valami
elvész, megtalálják, nagy a <span class="pagenum"><a name="Page_94"
id="Page_94">-94-</a></span> jutalom. Ha nem kerül meg, még
nagyobb. Van mellékjövedelem; abból telik.</p>
<p>– Uram! Nekem soha sem ajándékozott senki semmit és én nem
találtam soha semmit.</p>
<p>– Akkor hát bizonyosan a házi úr küldte ajándékba a saját neve
napjára. Az ilyen nagylelküség Tarafás Bazilius uramnak kiváló
jellemvonása. Micsoda?</p>
<p>Szegény Kapor Ádámot ezek a csufondáros szurkálódások egészen
megfosztották attól a kis házi eszétől is, a mivel egyébként
rendelkezett.</p>
<p>Azonban közbejött a Lidi kisasszony. A pinczéből került elő.
Egészen derült volt az arcza.</p>
<p>– No, elaludt már a kis gyerek. Olyan kedveske volt. Megfogta a
két kis kezével a bögrének a fülét, s addig el sem eresztette a míg
egy csepp tejecske volt benne. Mind megitta. Aztán rögtön
elaludt.</p>
<p>Mutatta az üres bögrét Makár úrnak.</p>
<p>A tens urat ez kihozta a sodrából.</p>
<p>– De, édes kisasszony! nem lehet engem tévútra vezetni holmi
czigánygyerekekkel, a kik tejet isznak! Itt most az a hivatalosan
konstatálandó kérdés, hogy mi módon került egy egész nagy kassai
sonka egy olyan embernek az asztalára, a ki épen ma szegénységi
bizonyítványért folyamodott az előljárósághoz? Ez simulálása az
inségnek. Ez visszaélés a szegénység látszatával s mint ilyen,
szigorú megfenyítés alá vonandó.</p>
<p>A Lidi kisasszony igen jól tudta adni a könnyelmű grizettet.</p>
<p>– No hát ugyan érdemes ezért ekkora inquisitiót tartani. Hát ezt
a sonkát nekem hozta ajándékba valaki.</p>
<p>Erre a szóra még a másik szeme is felnyilt Makár úrnak.</p>
<p>– Ahán! Valaki? Az a bizonyos «valaki?»</p>
<p>Lidi kisasszony durczás negéddel vonogatá a vállait.</p>
<p>– No hát az a bizonyos valaki! Kinek mi köze hozzá?</p>
<p>S azzal elkezdett danolni: «az én csizmám csikorgós,
<span class="pagenum"><a name="Page_95" id=
"Page_95">-95-</a></span> csikorgós. Mostan vette a csikós, a
csikós.» S pajkosan tánczolgatva ment vissza a himző
asztalához.</p>
<p>A tekintetes urat pedig ette a méreg!</p>
<p>– Már most otthon vagyunk! Tehát «valaki». – Bizonyos valaki!
Tudtam előre! Csak ezt akartam kitudni. Magukkal semmi bajom
többé.</p>
<p>– No ebből a csávából szerencsésen kiszabadultunk, sugá Zsuzsa
asszony Ádám apónak.</p>
<p>Az öreg azonban felgerjedt.</p>
<p>– De nem! Én azt nem fogadom el! Ez hazugság! Én nem engedem,
hogy az én javamért más szegény legyen eláztatva. Én megmondom az
igazat.</p>
<p>– Az Istenért! A Jánost fogod galibába keverni. Suttogá Zsuzsa
asszony.</p>
<p>– Inkább a Jánost, mint a Lidit! Ha a férfi becsületén folt
esik, lemoshatja; de ha a leány becsületét bemocskolják, azt nem
lehet a tisztítóba küldeni! Én kimondom, hogy ezt a sonkát a János
hozta.</p>
<p>A tens úrnak ez nem volt elég felvilágosítás.</p>
<p>– János! János! ’Sz annyi a világon a János, mint a
porzótartóban a kovarcz. Aranyszáju szent Jánostól kezdve Paprika
Jancsiig minden ember János. Még a birka is «jános» lesz, ha a
bojtorján közé megy. Nincs annak másik neve?</p>
<p>Zsuzsa asszony befogta a tenyerével Ádám apónak a száját, hogy
ki ne mondhassa, de biz az kiszabadította a beszélőkéjét s oda
kiáltá:</p>
<p>– A Paczal János.</p>
<p>– Áh! A Paczal János? A konstábler.</p>
<p>Ekkor aztán Zsuzsa asszony is megadta magát s elkezdte
magyarázni a helyi viszonyokat és összeköttetéseket.</p>
<p>– Igen is. Itt van nálunk az abstájg kvártélya. Mikor fráj napja
van, ide jön magát kialudni. Ott a padlásszobában.</p>
<p>– Le kell hivni! A törvény nevében. <span class=
"pagenum"><a name="Page_96" id="Page_96">-96-</a></span></p>
<p>A Lidi kisasszony az alatt egyre trallázta a megkezdett nótát,
előre-hátra tánczolva a konyhában, s a míg a két öreg meg a tens úr
patvarkodtak egymással, az alatt fogta a Makár úr gyűrődött
czilinderét, meg a Zsuzsa asszony vasalóját s bevitte magával a
hálókamrájába.</p>
<p>– Hej! János úr! konstábler úr! kiálta Zsuzsa asszony. Tessék
csak lejönni.</p>
<p>A János csak onnan a padlásról kiáltott vissza. «Köszönöm még
nem vagyok szomjas.»</p>
<p>– Csak jöjjön elő. Nem akarják itt magát megitatni. Hanem azért
lesz «fekete leves».</p>
<p>– A törvény nevében! kiálta Makár élesre köszörült hangon.</p>
<p>Erre a hangra a János kidugta a fejét az ajtón, s a mint a
Makárt meglátta, mindjárt kiment a szeméből az álom.</p>
<p>– Hühüj! Hisz ez a Szüköl diurnista. Ez kutya gyerek!</p>
<p>Azzal aztán alálépegetett a hágcsón s odaállt Makár elé.</p>
<p>– No hát szolgálatjára állok a diurnista úrnak. Ámbátor ma fráj
napom van s nem tartoznám semmi szolgálatot teljesíteni.</p>
<p>– Itt csak vizsgálatot teljesítünk. Legelőször is feleljen:
önnek a közvetítése által került ide ez a corpus delicti?</p>
<p>Paczal János azt vélte, hogy nagyobb respectust fog maga iránt
gerjeszteni, ha sejteni engedi, hogy latin iskolákat végzett.</p>
<p>– Először is ez nem «corpus delicti»; hanem «corpus porci».</p>
<p>Minthogy a János nevetett, a két öreg is együtt nevetett
vele.</p>
<p>Ez által a tens uraság komoly megintését vonták magukra.</p>
<p>– Figyelmeztetem a hallgatóságot, hogy tartózkodjék a
nevetéstől, mert külömben kiüríttetem a karzatot! Ön pedig feleljen
a kérdésre minden tergiversatio nélkül. <span class=
"pagenum"><a name="Page_97" id="Page_97">-97-</a></span></p>
<p>– No hát én hoztam ide.</p>
<p>– S hogyan jutott hozzá? – Figyelmeztetem az inquisitust, hogyha
azt találja felelni, hogy pénzen vette, én rögtön felkeresem az
illető boltost, s vallomást deponáltatok vele, szükség esetén
confrontálom. Tehát mondjon igazat.</p>
<p>– No hát mondok igazat. A nagyságos phisikus úr parancsolatjára
egy szállítmány füstölt hús féle, trikónyavalyában levén gyanus,
Dunába dobatásra itéltetett, abból maradt meg ez a sonka.</p>
<p>Makár úr e vallomásra a falnak esett ijedtében.</p>
<p>– Micsoda? Ez a sonka trichinos volt? S önök engem ezzel agyon
traktáltak! Gyilkosság! Merénylet! Oda vagyok! Meghalok!</p>
<p>S azzal elkezdett ugrálni, toporzékolni, a gyomrát szorítva a
két kezével, kétségbe volt esve.</p>
<p>Ádám apó komolyan megszánta a szegény embert. Átölelte, magához
szorítá, vigasztalta.</p>
<p>– Nyugodjék meg benne, édes jó uram! Lássa: én is bőven bevettem
e halálos méregből. De hát jól esett. Együtt halunk meg s nagyon
szép halálunk lesz.</p>
<p>– De én nem akarok meghalni! Most várom a kineveztetésemet
fizetéses segédfogalmazóságra. Adjatok gyorsan ellenmérget.</p>
<p>– Mi az, kérem? szorgoskodék Zsuzsa asszony.</p>
<p>– Veres bort! Erőset! A trichint egyedül a tannin öli meg, ha
hirtelen kapják.</p>
<p>– Oh de nagy szerencse, hogy épen kéznél van ez az ellenméreg!
hálálkodék Zsuzsa asszony s elővette a szekrénybe gondosan elzárt
palaczkot.</p>
<p>Makár urat a képzelődés egész a halál révére vitte. Ott érezte
dúlni a zsigereiben a górcsövi szörnyetegeket. Már érezte a nyakán
azt a támadó viszketeget, a mi addig növekszik, a míg az embert
megöli.</p>
<p>– Jaj, hogy csipnek! Jaj, hogy marnak!</p>
<p>– Tessék! Tessék! mondá Zsuzsa asszony, tele pohárral nyujtva
neki az ellenmérget. <span class="pagenum"><a name="Page_98" id=
"Page_98">-98-</a></span></p>
<p>Makár úr mohón nyakalta befelé az orvosságot.</p>
<p>– No ez jót tett! Mindjárt jobban érzem magam. Kezdenek
elcsillapulni. Már nem csiklandozzák a nyakamat.</p>
<p>– Tessék még.</p>
<p>Arra elvette az egész palaczkot, s abból huzott nagyot.</p>
<p>Az alatt Ádám apó félrehuzta a János konstáblert.</p>
<p>– De ugyan mondja meg, konstábler úr, mért nem mondta meg az
igazat, hogy ajándékba kapta a sonkát?</p>
<p>– Hát maga honnan tudja azt, hogy én ajándékba kaptam?</p>
<p>– Most sugta meg az asszony, hogy nem igaz az egész
szörnyetegről való história, csak engem akartak rászedni vele. A
Przepiorka hentes adta ajándékba.</p>
<p>– No itt van! Így bizzon az ember valami titkot asszonyra! Olyan
az asszony, mint a mázatlan kancsó: minden keresztül szivárog
rajta. Hát azért nem mondtam meg az igazat, mert azért az egyikért,
ha feladnak érte, legfeljebb egy napra dunklit kapok: kis baj; de
az ajándék elfogadásért fegyelmi vizsgálat következik: nagy
baj!</p>
<p>– Azt sem tudtam.</p>
<p>Ez alatt Makár úr kifujta a nagy ijedtséget. Érezte, hogy a
prophylacticus szer használt, utólagosan mint antidotum is.</p>
<p>– Ez hatalmas dosis volt. Kár, hogy több ilyen nyavalyát fel nem
találtak a doktorok, a minek ilyen jó az orvossága.</p>
<p>Aztán körültekinté az orvosságos üveget. Meglepte annak a
külseje.</p>
<p>– Áh! Háh! Idenézzen az ember! Palaczkos bor! Aranyos etikettel.
Extrafájner adlersberger ausstich!</p>
<p>Hát ilyen az ember!</p>
<p>Ez a Makár nem hogy hálát adott volna a mai nap védszentjének,
szent Baziliusnak, hogy őt a legközelebbi nagy veszedelemből
kiszabadította; ujra beleesett az előbbi bűnbe: a felebarátjának az
üldözésébe. Pedig megmondja <span class="pagenum"><a name="Page_99"
id="Page_99">-99-</a></span> a szentirás, hogy «ne legyetek
fölöttébb igazságosak» meg hogy «a ki az őzet megüldözi az erdőn,
az oroszlánra bukkan».</p>
<p>Már minek volt neki most ujólag azzal a kapczáskodással fordulni
a szegény emberhez, hogy hol vette azt a drága bort? Hisz a
természet is úgy alkotta, hogy a félszemét behunyja. De csak azért
is kellett neki valami turpisságot kideríteni.</p>
<p>– Ta schau her! Ide nézzen, a ki nem vak! A szegény emberek
nagyon jól élnek. Hát ez a pecsétes, arany etikettes palaczk hogyan
került ide? Ezt is a János hozta? kérdezé Ádám apótul.</p>
<p>– Igen is, én hoztam, deponálta János.</p>
<p>– Ne feleljen «ön», mikor nem «önt» kérdezem! Még az ön
vallomásának a jegyzőkönyve nincs lezárva. Elébb arra kell önnek
megfelelni, hogyan mert ön egy ilyen életveszélyes élelmi szert a
megsemmisítési rendelet törvényes következményei elől
elodábbítani?</p>
<p>– Hát úgy, hogy nem félek én attól a trikótól! Ettem én már
krokogyélust is!</p>
<p>Ezen nyilatkozat által Szüköl Makár a hivatalos tekintélyét
érezte megcsorbítva.</p>
<p>– Konstábler úr! Paczal János! Fontolja meg jól, hogy mit ejt ki
a száján? Itt minden szó protokollumba kerül. Hogy evett volna ön
krokodilust?</p>
<p>– Fentartom az állításomat. Hát mikor Mexikóban voltam, a dicső
Miksa császár mellett, mint kukta, az történt velünk, hogy majd
éhen vesztünk. Egyszer kinn a táborban nem tudtunk mást puskavégre
kapni, mint egy krokogyélust. De bizony megettük. Egy kicsit
békaizű volt; de csakhogy volt. Hát ha egy százfogú varasgyéktul
meg nem ijedtem, egy ilyen hitvány kis szörnyetegtől, a kit még
nagyító üveggel kell keresni, csak nem szaladok az operencziára.
Vallja meg az úr, hogy az úr sem hiszi, hogy vannak ilyen pirinyó
kis szörnyetegek.</p>
<p>– Én valljak magának? Én nem vallok, csak konstatálok.
<span class="pagenum"><a name="Page_100" id=
"Page_100">-100-</a></span> Nohát konstatálom, hogy én sem hiszem,
hogy legyenek, hanem azért muszáj nekik lenni, mert ki van adva
legfelsőbb miniszteri rendeletben. Ez el van döntve. Másik kérdés
az, hogy miként jutott ön ezen nagybecsű alkohol tartalmú
palaczkhoz? Ez sem corruptiós bor?</p>
<p>– Megkövetem; de ez sem az. Hát ehhez meg úgy jutottam, hogy a
főphisikus úr felfedezte, hogy egy borkereskedőnek a palaczkos
boraiban «rókák» vannak: e miatt azokat ki kell önteni a
csatornába. Én lettem e megsemmisítési eljárással megbizva. Hát
egyet, kettőt, hármat elhoztam a palaczkokból. Tetszik tudni:
vegyelemzés végett, hogy megtudjam, vannak-e benne rókák?</p>
<p>– Rókák? Miféle rókák?</p>
<p>– A főphisikus úr németül ejtette ki, de én a mindent
megmagyarosító egylet tagja vagyok.</p>
<p>– Csak nem fuchsin?</p>
<p>– Igenis, úgy mondta.</p>
<p>– Jajh! Végem van! Most meg a fuchsint itatták meg velem!
Kétszeresen meg vagyok mérgezve.</p>
<p>– Ne kiabáljon az úr! Én már egy hét óta mérgezem vele magamat
mindennap s még sem másztam tőle a falra.</p>
<p>De Makár úrban újra feltámadt az életfentartási ösztön. Borgia
Lucretia óta ilyen drastikus mérgezési jelenet nem került még a
szinpadra.</p>
<p>– Gyilkosok! Méregkeverők barlangja! Megálljatok: majd
megfizetek én nektek ezért a traktáért! Jaj, hogy égeti a hátam
közepét ez a fuchsin! Hol egy tükör? Az arczomnak skarlátveresnek
kell már lenni.</p>
<p>Ezzel kivett az oldalzsebéből egy kis görbe üvegcsét, s annak a
dugóját kezdte el kifelé húzogatni a fogával.</p>
<p>Zsuzsa asszony nagy jámborul intézé hozzá ezt a kérdést:</p>
<p>– Kérem szépen: ez is valami ellenméreg?</p>
<p>Makár úr a nélkül is nagyon mérges volt már. Rárivallt.</p>
<p>– Ez nem ellenméreg. Ez igazi méreg! Ez tinta! Megálljatok csak!
Majd drága lesz ennek a trichinnek meg a <span class=
"pagenum"><a name="Page_101" id="Page_101">-101-</a></span>
fuchsinnak az ára! Most én mindezekről jegyzőkönyvet veszek
föl.</p>
<p>Azzal kihúzott a zsebéből egy ív rovancsolt papirt, azt
kiterjeszté az asztalra s hozzáült. Irni kezdett.</p>
<p>– Mai napon alulirott által a helyszinén fölvétetett! Kapor Ádám
és a felesége. Simulált szegények. Vallásháborító muzsikus. Kassai
sonka. Hagyma fentőstül. Kosár perecz. Virágcsokor. Huszonkétfokú
meleg szoba. Különféle kések. Danoló kisasszony. Tejet ivó kisded.
Hivatali visszaélést elkövető konstábler. Egészségügyi rendelet
bűnös kijátszása. Életbiztonság elleni merénylet. Kettős mérgezés
trichin és fuchsin által. Noh! Lesz ebből szép kis ügydarab!</p>
<p>– Jaj! Feleség! sápitozott Ádám apó. Végünk van. Nem a szegények
házába, hanem a dologházba kerülünk mi mind valamennyien.</p>
<p>Makár úr egy nagy poczát ejtett a protokollumba, azt vitézül
felnyalta.</p>
<p>– Majd Paczal János uram is megemlegeti ezt a mai
Gabelfrustukkot.</p>
<p>– No hát mi lesz belőle? pattogott vissza János. Legfeljebb
elcsapnak. Ugyan nagy dolog! Megyek zsákot hordani. Ott legalább
nem abczugolnak meg többet. S nem hivnak szamárnak, olyan urak, a
kiknek azt mondhatnám, hogy ha én szamár, akkor kegyelmed
«urambátyám».</p>
<p>– Úgy! Akkor még azt is hozzá irom: «Felsőbbség irányában
nyilvánított magas fokú tiszteletlenség. Hivatali titok
elárulása.»</p>
<p>Ezzel aztán a hajához törlé a tollát s ismét elrejté azt a
tolltartóba.</p>
<p>– Itten végeztem. Megyünk egy házzal odább.</p>
<p>Azzal szétnézett a kalapja után. Nem találta.</p>
<p>– Hol a kalapom?</p>
<p>Nem kapva az általánosságban tartott interpellatióra választ,
specialiter ráförmedt a konstáblerre.</p>
<p>– Hol van a kalapom? <span class="pagenum"><a name="Page_102"
id="Page_102">-102-</a></span></p>
<p>A János föltette az uniformisos sapkáját a fejére s feszesre
húzta a derekán a dolmányát.</p>
<p>– Én tudom, hogy hol van? De ez hivatalbeli titok, a mit majd
csak az alkapitány úrnak terjesztek elő a rapporton.</p>
<p>– De kalap nélkül csak nem mehetek el!</p>
<p>– Az nem tartozik rám.</p>
<p>– Hát rablók vannak itten? Hová tették a kalapomat?</p>
<p>Zsuzsa asszony alázatosan bátorkodott megjegyezni.</p>
<p>– Kérem tisztelettel. A kalapját a Lidi kisasszony vitte be a
szobájába.</p>
<p>– Micsoda? Eldugta a kalapom, hogy el ne mehessek! No még ez is
belekerül a jegyzőkönyvbe.</p>
<p>Tintát, tollat, rovancsolt papirt újra elővett a törvényes
hatóság és beleirta az ujabb kihágást.</p>
<p>«Lidia kisasszony. Hatósági személynek erőszakos letartóztatása.
Tiszteletlen magaviselet a hivatalos tekintély ellenében.»</p>
<p>Ez is megvolt.</p>
<p>– Egészen organizált rablóbanda!</p>
<p>– Jaj én édes Jézusom, sopánkodék Zsuzsa asszony. Soha se irtak
még a mi lakásunkban jegyzőkönyvet.</p>
<p>– A kalapom pedig itt legyen ebben a nyomban!</p>
<p>A Lidi kisasszony már jött vele a hálószobájából. A czilinder ki
volt vasalva szép fényesre.</p>
<p>– No itt van uraságodnak a kalapja. Ne essék kétségbe.</p>
<p>Makár a kalap után nyult s nagy volt a megütközése, a mint azt
kezébe kapta.</p>
<p>– Micsoda? Ez nem az én kalapom. Az enyim ócska volt. De bizony
mégis az én kalapom. Bele van irva a nevem veres tintával. Hát hogy
lett ez ujjá?</p>
<p>– Hát egy kicsit kivasaltam.</p>
<p>– Kivasalta? S attól lett ilyen fényes? Hisz ez új korában sem
lehetett külömb, a mikor én még nem ismertem.</p>
<p>Mosolygó arczczal forgatta előre-hátra a kalapot. <span class=
"pagenum"><a name="Page_103" id="Page_103">-103-</a></span></p>
<p>– Ilyen kalap nincs az egész irodában. Ha ezt az a nagy dandy
expeditor meglátja a fejemen, a sárga irigység fogja ellepni. Hát
aztán?</p>
<p>Itt egyszerre visszaesett a régi hivatalos hangba.</p>
<p>– Hát aztán mondja csak Lidi kisasszony, hogyan jött magának az
a spuriussa, hogy ezt az én kalapomat kivasalja?</p>
<p>– Hát megsajnáltam önt, hogy olyan elhagyatott kinézése van.</p>
<p>Makár úrnak még a hunyorgó szeme is felnyilt erre a szóra.</p>
<p>– Megsajnált engem? Ez a szó ismeretlen az én szótáramban. Hisz
én, a mióta élek, csak azért vagyok a világon, hogy leszidjanak,
meg kinevessenek. Ha másnak csinálok bajt, akkor leszidnak, ha
magamnak csinálok, akkor kinevetnek. Azért én sem szántam soha
senkit. S itt most akadok egy emberi lényre, a ki engem megsajnál.
Hát igazán megszánt engem a kisasszony, hogy olyan madárijesztő
vagyok? S akart rajtam valamit igazítani? No hát én sem maradok
adósa. Mi jár egy kalap kivasalásért? Elfogadja a kisasszony
fizetés fejében ezt a jegyzőkönyvet?</p>
<p>Azzal kihúzta az oldalzsebéből a veszedelmes protokollumot s
odanyujtá a hölgynek.</p>
<p>– Azt tehetem vele, a mit akarok?</p>
<p>– A mi a két kezének tetszik.</p>
<p>De percz mulva nem volt már az a protokollum protokollum, mert
azt a Lidi kisasszony finom ujjacskái harminczkét darabra
tépték.</p>
<p>– Akkor köszönöm.</p>
<p>Jókor köszönte már.</p>
<p>Makár úr nevetett, két sor, jobb sorsra érdemes, hatalmas fogat
tüntetve elő, a miket ugyan sohasem látott senki. Nevetni nem
szokott, ásítani nem szabad.</p>
<p>– Huh de hamar elbánt vele! Ez kéne nekünk az irodába
kisegítőnek! Egy hét alatt nem lenne retardatum. <span class=
"pagenum"><a name="Page_104" id="Page_104">-104-</a></span> No de
hát ez még nem elég. Most már hát kitöltöm még azt a szegénységi
bizonyítványt is.</p>
<p>Azzal még egyszer leült az asztalhoz, még egyszer kisrófolta a
tolltartót. Kihúzta a fogával a dugót a kalamárisból, s elkezdte a
blankétát kitölteni.</p>
<p>Zsuzsa asszony örömrepesve sugá Ádám apónak:</p>
<p>– Lásd? Mégis csak megirja a szegénységi bizonyítványt.</p>
<p>Ádám apó csak a fejét ingatta s felfelé nézett a gerendára.</p>
<p>– Én azt hiszem, hogy most is csak álmodom. Egyszer csak fütyül
a lokomotiv, felébredek s akkor látom, hogy hibás váltóra
igazítottam a Blitzczúgot.</p>
<p>– Nem! Nem! Ez valóságos igazi szép szegénységi bizonyítvány, a
milyenért ma reggel imádkoztunk.</p>
<p>– Itt van ni! mondá Szüköl Makár. Megvan. S azzal a nedves
papirosra a bicsak fokával port vakart a falról. Vegyétek! Legyetek
szegények, nem bánom. Nem akarom útját állni a szerencséteknek.
Pedig megtehetném! Hanem hát megsajnált engem!… Kivasalta az ócska
kalapomat. Fogja öreg, itt az irás.</p>
<p>Ádám apónak a szeme is megtelt könynyel, mikor azt a kebeléhez
szoríthatta. Aztán oda adta a feleségének. Egyik sem tudott bele
nézni, mindkettőjüknek a szeme előtt összefutott az irás. Utoljára
a Lidi kisasszony olvasta fel nekik.</p>
<p>Sokféle öröm születik a világra egy irott sor láttán. Mikor a
gazdag bankár megkapja az érdemrendet, mikor a képviselő
szinről-szinre látja a mandátumát, mikor a vasuti concessio alatt
megpillantja a vállalkozó a miniszter aláirását; de mi ez mind
ahhoz az örömhöz, a mi a Kapor Ádáméké volt, mikor elnyerhették azt
a szegénységi bizonyítványt.</p>
<p>Mégis csak van igazság a földön! De bizony alkotmányos világban
élünk!</p>
<p>– De hát megálljunk csak még egy szóra, mondá <span class=
"pagenum"><a name="Page_105" id="Page_105">-105-</a></span> Makár,
a szelidebbik tekintélyét, azt a kegyosztó, azt a pártfogást
kisugárzó tekintélyt öltve az arczára. Még valamit akarok ti nektek
mondani.</p>
<p>Most már tegezte őket. Szárnyai alá fogadta.</p>
<p>Aztán szétnézett, hogy hová tegye le a kalapját? A mosókonyhában
minden ragad. S «most már» nem lehet azt a kalapot letenni
akárhová.</p>
<p>– Oh kérem, tessék föltenni a fejére.</p>
<p>– Tessék! tessék!</p>
<p>A két hölgy ráerőltette, hogy tegye föl a kalapját. Meg is
tette. Még pedig egy kissé nyalkán a hunyorító szeme fölé
félrehúzva.</p>
<p>– Hát azt akarom mondani, hogy még ez a bizonyítvány maga nem
teszi meg. Ti édes öregeim bizonyosan a szegények házába akartok
fölvétetni, a hogy Ádám apó felsóhajtásából megértettem. Hát arra
még egy folyamodás is kell, a mire ráirhatják az indorsátát. Hát
nehogy még egyszer visszaküldjék az öreget a városházától, majd
gondoskodom én magam a ti folyamodástokról.</p>
<p>Megint csak levette a kalapját, úgy gyönyörködött benne.</p>
<p>– No majd irok én egy olyan…</p>
<p>Itt félbeszakítá a szót: észrevéve, hogy a konstábler még mindig
ott van.</p>
<p>– Ugyan édes Paczal János konstábler úr, legyen szives megnézni,
hogy nem lopta-e el valaki az esernyőmet? a folyosón hagytam
kifeszítve.</p>
<p>A János megtette a kérését.</p>
<p>– «Ez» előtt nem beszélhetek. Mert ha megtudja valaki, hogy én
folyamodást irok, bevádolnak zugirászat miatt.</p>
<p>– Oh a János nem olyan ember.</p>
<p>– Csak hagyjátok, édeseim! Hétszáznyolczvanhét olyan paragraphus
van, a mit egy hivatalnoknak tudni kell, hogy mitől féljen? Mit nem
szabad neki cselekedni. Félek én már akkor is, a mikor a
nyakravalómat felkötöm, de még <span class="pagenum"><a name=
"Page_106" id="Page_106">-106-</a></span> jobban, a mikor leoldom.
A hányat lépek, annyiszor félek. No hát azt nem szabad senkinek
megtudni, hogy a folyamodástokat én irtam. Olyan instantia lesz ez,
fogadom, hogy mikor azt elolvassa a tanácsnok úr, bömbölni fog,
mint egy tengeri oroszlán! Beleirom, hogy ötven esztendeig éltek
példás házasságban, most is a jó erkölcsöt istápolják, a mi kevesük
van, azt is megosztják a maguknál még szegényebbekkel. Bele jön az
árva czigány gyerek is, meg a szorgalmas Lidi kisasszony, a ki
csodaszépsége mellett keze munkája után él s nincsenek «bizonyos
valakijei». Nem azokat az úrfiakat sajnálja meg, a kik fénymázos
kamáslit hordanak a czipőjük felett, s a keztyüiket az
oldalzsebükből fitogatják, az egyik szemükkel monoklisok, a másik
szemükkel szemtelenek, hanem azt a szegény ördögöt sajnálja, a
kinek félre van gázolva a csizmasarka. Irok én olyan instantiát,
hogy Hirsch báró megirigyli ha elolvassa, s felcsap szegénynek.</p>
<p>Kapor Ádám discrét ember volt. Sietett felhasználni azt az
időközt, a míg a konstábler kivül van, oda sugott Makárnak:</p>
<p>– Aztán én nem kivánom ám ingyen azt az instantiát.</p>
<p>– Hát természetes, mondá Makár.</p>
<p>– Kinek kinek meg kell a munkája diját kapni.</p>
<p>– Az rendén van.</p>
<p>– Mennyiért tetszik azt megirni?</p>
<p>– No hát mit mondjak, öreg. Egy ebédért.</p>
<p>– Nagyon jó lesz! Kapott rajta az öreg. A feleségem nagyon jól
főz.</p>
<p>– Hja: nem itt nálatok! Ide én nem jöhetek, mert akkor
kitudódik.</p>
<p>– Hát hol?</p>
<p>– Valami közhelyen, a hol nem tünik fel. Ott azután a
folyamodást átadhatom.</p>
<p>Ádám apó nagyon felhúzta a vállát. «Valami közhelyen?» Vendéglőt
ért alatta? Jaj, ha a Grand Hotelt találja kivánni. <span class=
"pagenum"><a name="Page_107" id="Page_107">-107-</a></span></p>
<p>– Igenis. Hát hol kivánja, hogy ebédeljünk?</p>
<p>– Hát hol? A hol a magam forma rangbeli férfiak szoktak
ebédelni. A népkonyhában. Ott tíz krajczárért olyan pompás
gulyáslevet adnak, hogy a primás se eszik külömbet. Ergo holnap egy
órakor a népkonyhában. Te fizeted az ebédet.</p>
<p>Ennél a szónál Zsuzsa asszony megkapta a Makár kezét s nagy
zokogva csókolta meg. «Oh drága jó uram».</p>
<p>– Mi ez? mondá Makár. Ne bolondozzatok! Valaki megcsókolta a
kezemet. Ilyet is megértem!</p>
<p>De nemcsak ezt érte meg, hanem még azt is, hogy a Lidi
kisasszony, az az oltári szépség átölelte a fejét, s ezzel a
szóval: «Maga derék ember!» egy hatalmas csókot czuppantott a tíz
krajczáros patronus ordináré arczára.</p>
<p>Az csak ámult és bámult.</p>
<p>– Hát ez mi volt? Egy szép leány csókja! Az én kicsufolt
pofámon! Milyen gazdagok ezek a szegények!</p>
<h2><span class="smaller">XV. FEJEZET.</span><br />
A VARRÓLEÁNY ÉJSZAKÁJA.</h2>
<p>Lidi kisasszony himzés közben rájött, hogy van egy kellemes
érzés, a mit ő úrhölgy korában nem ismert: az ambitio.</p>
<p>(Az «ambitio» szót minden nyelv úgy tartotta meg, a hogy a
latintól örökölte, mi sem szolgálhatunk mással. Van synonim szó
elég: «dicsvágy, becsvágy, nagyravágyás, feltörekvés», de az egy
sem fejezi ki az ambitiót.)</p>
<p>Ambitio az, mikor egy budapesti varróleány felteszi magában,
hogy ő fog olyan finom izlésü virágokat himezni eredeti felfogással
egy darab crepe de chinere, mint akármelyik párizsi
divatművésznő.</p>
<p>Az ambitio igen jótékony indulat. S ezt a kellemes érzést a
szegény emberek monopolizálják. Ha az ambitio a magasabb sphærákba
kerűl, ott már elfajul nagyravágyássá. <span class=
"pagenum"><a name="Page_108" id="Page_108">-108-</a></span> Olyan,
mint a retek: lapályon termesztve édes izű, hegyvidéken elültetve
keserű, mint a torma.</p>
<p>Az ambitio több várost felépített, mint a mennyit a nagyravágyás
lerontott.</p>
<p>De hát ezuttal csak egy crepe de chineről van szó, meg az arra
himzett csodaszép orchideákról, passiflorákról és
arabeszkekről.</p>
<p>Lidi föltette magában, hogy egész éjjel fönmarad és reggelre
elvégzi a rábizott munkát.</p>
<p>Zsuzsa asszony megtudva ezt a szándékát, még lefekvés előtt
szenet rakott a tűzre, s azt tanácsolta a varrónőnek, hogy hagyja
nyitva a hálókamrája ajtaját, mikor bemegy dolgozni, hogy a meleg
bejusson.</p>
<p>Milyen jó érzés az, mikor egy dolgozó ember magára maradhat!</p>
<p>A munkában nem hosszú az éjszaka. Csak úgy repülnek az órák. A
kakukkos óra minden negyedet meghuhukol.</p>
<p>Ádám apó még napfénynél lefeküdt a hárságyra. Sok volt a mai nap
fáradsága az öregnek. Aztán jól is lakott. Bort is ivott. Hát még a
lelki versenyfuttatás! Neki is volt ambitiója. S az már
teljesüléséhez közeledett. Az a szép diszes szegények háza ott a
város szélén!</p>
<p>Nyolcz órára elvégezte a munkáját a Zsuzsa asszony, az egész
ruha be volt vasalva. Holnap csak haza kell hordani. Nem is fog
holnap négy órakor fölkelni. Kialuszsza magát. Csak hat órakor kel
föl.</p>
<p>Nyolcz órakor hazakerültek a napszámos legények. Olyan lármával
jöttek, mintha veszekednének. Pedig csak beszélgettek. De hát ők
nem tudnak halkan értekezni. Nemsokára tele volt velük a fáskamra,
s lassankint a lárma elcsillapult odabenn.</p>
<p>Egy vasajtó becsapódása az utcza felől jelenté, hogy kilencz az
óra. A lúdfertályos nő bezárta a boltot.</p>
<p>Az utczán a nehéz üres társzekerek csörömpölnek végig, a mik
egész nap szenet, téglát szállítottak; azok mind ebben az utczában
tanyáznak. <span class="pagenum"><a name="Page_109" id=
"Page_109">-109-</a></span></p>
<p>Tíz órakor a kapu nyilik, hintó gördül be az udvarra. A
konfortáblis érkezett meg. Az kifog, beviszi a lovat. A paripa egy
kis ideig röhög a zabra, aztán az is elpihen.</p>
<p>Csendesség lesz a háznál. Csak mint egy távol fürészmalom
dorombolása szürődik át az éjszakán a mindenféle kaliberü torkoknak
a horkoló versenye.</p>
<p>Ekkor kinn a kerti lak körül elkezd egy andalgó macskapár
egymással szerelmi nyilatkozatokat váltani. A macskafüleknek az
bizonyosan kellemetes ének. Milyen nagy registerü hangterjedelme
van a kandurnak! Két oktáván keresztűl birja.</p>
<p>Ez még jó volna. De a macskamernyákolásra meg a Vigyázz ébred
fel. Az előrohan az ágy alól, s bomlottul ugat és az ajtót
kaparja.</p>
<p>Erre Ádám apó tápászkodik fel, s odaczammog az ajtóhoz, kinyitja
a kutyának. A Vigyázz nagy morogva rohan ki a kertbe s szétriasztja
az éjjeli ábrándozókat, azok prüszkölve szaladnak fel a
padlásra.</p>
<p>A Vigyázz mérges, hogy oda nem szaladhat utánuk, s sírva
csaholva panaszolja a keservét.</p>
<p>– Keszt herein! Be jösz mindjárt! kiabál rá az öreg, s mikor
végre be tudja idézni a Vigyázzt, jót húz a hátára a
nadrágszijjal.</p>
<p>A Vigyázz aztán nem is bujik az Ádám ágya alá többé; hanem
bemegy a Lidihez, s annak a lába elé kuporodva, panaszolja el
nyöszörögve a mostani czudar világ romlottsága felőli nézeteit.
Különösen ezek a macskák!</p>
<p>Ádám apó megint lefekszik. De már nem tud ujból elaludni.</p>
<p>Tizenegy óra felé elkezdi egészen csendesen a maga zsoltárját
énekelni.</p>
<div class="poem">
<div class="stanza"><span class="i0">«Perelj uram
perlőimmel,<br /></span> <span class="i0">Harczolj én
ellenségimmel!<br /></span> <span class="i0">Te paizsodat ragadd
elő:<br /></span> <span class="i0">Én segedelmemre állj
elő.<br /></span> <span class="pagenum"><a name="Page_110" id=
"Page_110">-110-</a></span> <span class="i0">Dárdádat nyujtsd ki
kezeddel,<br /></span> <span class="i0">Ellenségimet kergesd
el!<br /></span> <span class="i0">Mondjad azt az én
lelkemnek:<br /></span> <span class="i0">Tégedet én
megsegitlek!»<br /></span></div>
</div>
<p>Ettől aztán megenyhül a lelke s ismét elalszik.</p>
<p>Fél óra mulva két kocsmalátogató jön végig az utczán, hangos
disputát folytatva. A Kaporék ablaka alatt megállnak; mert ott az
utczaszeglet. Ott el kell válniok. Minden szavukat meg lehetett
hallani.</p>
<p>Az volt a vitás kérdés, hogy el lehetett volna-e Gurkót fogni a
Sipka-szorosban, vagy nem? Az egyik turkophil volt, a másik
russophil. Mindakettő nagy stratéga. Egyik sem engedett a maga
álláspontjából egy lábnyomnyit sem. Reggelig ott folytatták volna a
háborut, ha az egyikért érte nem jött volna a felesége. Annak aztán
meg kellett magát adni kényre-kegyre. Azt vitték hadi fogságra. De
még a tulsó utczából is visszakiabált, hogy «éljen Gurkó!» a mit az
ellenfél hasonló stentorral torolt vissza. «Éljen Ozman Gházi!»</p>
<p>Tizenkét órakor rendőri szabály szerint minden kocsmát
bezárnak.</p>
<p>A kizavart borozók jöttek nagy danolással végig az utczán.
Versenyeztek egymással, hogy melyik tudja a másikat rekedtté
ordítani abban az elkeseredésében, hogy «Volt nekem egy daruszörü
paripám; De eladta a szegedi kapitány».</p>
<p>Ezek alig haladtak el, jön egy másik marhacsorda; aztán meg
sertéseket hajtanak végig az utczán. Ezek is úgy énekelnek, a hogy
tudnak.</p>
<p>Majd meg a czigányok érkeznek haza: a Zsiga a két rajkójával.
Addig csoszogva lépegetnek, a míg a konyhán keresztűl mennek; hanem
oda lenn a pinczében kezdődik el a hadd el hadd. A Zsiga szidja a
nagyobbik fiut, a mint a «tányérolt» pénzt számba veszi. «Hát te
bibast, hogy tudtad elvenni a fületlen gombot pénz helyett? Hát e
micsoda? Hisz e meg tavalyi kutya bélyeg! Csupa ujpesti
<span class="pagenum"><a name="Page_111" id=
"Page_111">-111-</a></span> hatosok! Minek veszel el mást, mint
rézpénzt, ha szamár vagy? Hát már most én kit csaljak meg
vele?»</p>
<p>Aztán már csak a tolvajok járnak az utczán. Gyanus füttyök
hangzanak fel itt-amott, a mik titkos jeladások lehetnek.</p>
<p>Valaki lassu léptekkel közeledik s megáll a zsidó asszony
boltajtaja előtt: kulcsot próbálgat a zárba. A boltban lárma támad:
a betörő elszalad.</p>
<p>Aztán elkezdenek az átelleni kovácsműhely ajtaján dörömbölni.
Bizonyosan a majszter érkezett haza, de nem bir lelket verni az
inasba, a ki a műhelyben alszik. Üti bottal, kővel az ajtót; csak
úgy hangzik bele az egész utcza, míg egyszer csak beeresztik.</p>
<p>Három óra felé asszonysikoltozás riasztja fel az utczát.
Segítségért kiabálnak.</p>
<p>Erre mozgás támad a padláson, a János konstábler szalad le nagy
dobogással a lépcsőkön. Nem tekinti, hogy még tart a fráj nap, erőt
vesz rajta a hivatás buzgalma: rohan ki az utczára. Hangzik az éles
siphangja, a mivel jelt ád a távoli rendőröknek. Odakinn dulakodás
támad: többen vannak, a kik kiabálnak; de a János hatalmas hangja
uralkodik a lármán. Ő most a «Lohengrin». Megszabadítja az üldözött
ártatlanságot. Ő a megtorló igazság lovagja. Bekiséri a gonosz
cselszövőket Odin haragja elé.</p>
<p>Végre, hogy semmi se hiányozzék az éjszakai élvezetek
repertoirjából, négy óra tájon nagy trombitaszó hangzik az utczán.
Vágtatva csörömpölnek a tüzoltó szekerek. «Tra-ri!»</p>
<p>A kertre nyiló ablak egyszerre megvilágosodik. Valami nagy
épület gyuladt ki: a felhőkig ér a lángja.</p>
<p>A veresfény betölti a szobát. A varrónő kénytelen a nagy
kendőjével lefüggönyözni az ablakát; mert a tüzvilágítás egészen
elveszi a szinérzékét. Akkor aztán dolgozhatik csendesen: nem
háborgatja semmi. A falióra is megállt. Néha eszébe jut megpihenni.
Öreg már az is.</p>
<p>Csak arról tudja meg, hogy vége az éjszakának, mikor
<span class="pagenum"><a name="Page_112" id=
"Page_112">-112-</a></span> a város végén levő gyárak gőzkürtői
elkezdenek mammuth-bőgéssel jelt adni a munkásaiknak a
felgyülekezésre: «búh, bőh!» vastagon és vastagabban, a minek az
indulni kész gőzhajó leviathán-üvöltése kontráz «huhúh!» Erre aztán
elkezdődik az átelleni kovácsműhelyben is a pőrölyök csattogása: a
szenes társzekerek mind neki indulnak a munkának, megelevenül az
utcza; a szemetes legény csenget kapuról-kapura.</p>
<p>Mikor leveszi a varróleány a nagykendőt az ablakáról, már akkor
az a része az égnek, mely éjjel a tüztől veres volt, mostan fekete
a füsttől, s az átelleni része tűzveres. Itt jön fel a nap.</p>
<p>Átvirrasztotta az egész éjszakát s meg volt vele elégedve. A
himzet teljesen elkészűlt.</p>
<p>Hát… gondoljuk, mintha most volna vége a kotillionnak.</p>
<h2><span class="smaller">XVI. FEJEZET.</span><br />
AZ, A KINEK ÉP SZIVE VAN.</h2>
<p>Zsuzsa asszony csak összecsapta a kezeit, mikor reggelre kelve,
megmutatta neki Lidi kisasszony az elkészült himzést.</p>
<p>– Kegyed valóságos tündér! Hogy tudott annyit elvégezni?</p>
<p>– Egész éjjel dolgoztam rajta.</p>
<p>– Hanem ezt ne produkálja sürün, mert az éjszakázással elrontja
az egészségét.</p>
<p>– Hiszen még az idén egy bálban sem voltam.</p>
<p>– Én Istenem! Milyeneket tud mondani.</p>
<p>Zsuzsa asszony nem engedte magától azt az elégtételt megvonatni,
hogy az összes házi lakókat egyenkint be ne hivogassa, a Lidi
kisasszony remek munkáját megtekinteni. (A tótokat képviselte
corporative a Frányó.) No mert voltak közöttük skeptikusok, a kik
kétségbevonták, hogy ez a Lidi a másik Lidivel azonos személy; most
aztán <span class="pagenum"><a name="Page_113" id=
"Page_113">-113-</a></span> mikor látták, hogy mit tud? és
különösen mikor azt megtudták, hogy egész éjjel dolgozott, egy sem
volt, a ki tüzbe ne tette volna a kezét azért, hogy «ez a Lidi
kisasszony ugyanaz a régi Lidi mamzell, a ki szintén egész éjjel
fenmaradt a munka mellett, mikor sürgős volt.»</p>
<p>Még csak a Csicsonkának kivánta a Lidi megmutatni a munkáját. A
gyermekszáj véleményére szokott legkiváncsibb lenni minden művész.
Addig nem viszi el az üzletfőnökhöz a munkát, a míg a kis leánynak
meg nem mutatta.</p>
<p>Az pedig ma nagyon későn került elő.</p>
<p>Hja! mert ugyan csak ki volt csipve. Olyan czifra volt, mint egy
kötéltánczosnő. Volt rajta piros szoknya, fehér mellényke,
bodrokkal, a haja elől kurtára vágva és tincsekbe bodorítva; hátul
pedig széles piros szalagok közé fonva. Még a virágai is czifrábbak
voltak, mint máskor; az ibolyák közé egy-egy rózsabimbó, a
gyöngyvirágok közé pedig árvácskák tüzve.</p>
<p>– Ej ha! Te talán a czirkusba készülsz tánczolni, hogy úgy fel
vagy teremtettézve? Monda Zsuzsa asszony.</p>
<p>– Hát uj ruhát kaptam a nagymamától.</p>
<p>– Nem tudott okosabb öltözetet kigondolni a számodra. Olyan
vagy, mint egy kutyakomédiásné.</p>
<p>– Kérem, néni, ez szép ruha.</p>
<p>– A szád is ki van neked festve, mi?</p>
<p>– Nem. Csak szőlőzsírral van bekenve, mert kicserepesedett.</p>
<p>– No no! Aztán hová készülsz te most ezzel a nagy parádéval?</p>
<p>– Hát megengedték, hogy a grand hôtelben árulhatok ezután
virágot.</p>
<p>– Úgy? Virágot? Tudom már! Az a te boszorkány nagyanyád is azt
tartja, hogy a retek addig jó, a míg apró.</p>
<p>A Lidi kisasszony még is csak megmutatta neki a kész
munkáját.</p>
<p>A Csicsonka csak állt előtte tátott szájjal. <span class=
"pagenum"><a name="Page_114" id="Page_114">-114-</a></span></p>
<p>– No hát nem szép? nógatá Zsuzsa asszony.</p>
<p>– Szép, szép; de csak mégis szebb az eleven virág! Fecsegett a
leány s azzal megfordult a lábújjhegyein és kitánczolt. Sértve
érezte magát az által, hogy az új ruhájában nem találta senki
szépnek.</p>
<p>– Vigyenek hát a rosszak! dörmögött utána Zsuzsa asszony. Te is
ott kezded, a hol az anyád kezdte; majd ott is végzed, a hol ő
végezte.</p>
<p>Aztán látott minden ember a maga dolga után. Lidi kisasszony
elvitte a himzést a főnök úrhoz; Zsuzsa asszony elhordta a tiszta
ruhákat, Ádám apó pedig felment a vasúthoz, kikérni a
bizonyítványát, hogy húsz esztendeig hűségesen és józanul szolgált
és semmi vétséget el nem követett. Ez is jó lesz majd az
instantiához. Onnan aztán el kellett mennie a népkonyhába s ott
bevárni a patronusát, s megtraktálni azt tíz krajczáros
gulyáshússal. Ő fog legkésőbb hazakerülni onnan. Akkor már késő a
városházára fölmenni; marad a folyamodás beadása holnapra.</p>
<p>Ma még kávét sem főztek idehaza.</p>
<p>Hiszen olyankor nem is éhes az ember, mikor reménységgel
táplálkozik. S ma mindenkinek volt valami magasbanjáró reménye.</p>
<p>Hányan fognak megcsalatkozni?</p>
<p>A ki leghamarább átesett rajta, az a Csicsonka volt.</p>
<p>Már két órára hazakerült; de csaknem minden virágja meg volt a
kosarában. Nem is hazament egyenesen; hanem beállított a
Kaporékhoz.</p>
<p>– No, hát? Csicsonka! Nem jól ütött ki a grand hôteli
virágvásár? kérdé Zsuzsa asszony.</p>
<p>– Jaj, édes Zsuzsa néni; nem megyek én oda többet. Kiég nekem
ott a szemem. Megpróbáltam a virágárulást. Egyik asztaltól a
másikhoz hordtam. Egy helyen elpirongattak, más helyen meg
olyanokat mondtak, hogy inkább ne is vettek volna a virágomból.
Egyszer aztán egy kopaszfejü ifjú úr, a ki virágot vett tőlem, azt
kivánta, hogy tűzzem a csokrot a gomblyukába. És aztán olyan
<span class="pagenum"><a name="Page_115" id=
"Page_115">-115-</a></span> rossz volt, hogy én megharagudtam,
fejéhez vágtam a csokrot, s sírva szaladtam haza. Nem megyek én oda
többet.</p>
<p>S megint elkezdett sírni.</p>
<p>– Derék kis leány vagy! mondá Lidi kisasszony, s megcsókolta a
leánykának a homlokát.</p>
<p>Az sírva ment a filagoria felé a virágos kosarával.</p>
<p>– Hiszen derék kis leány, mondá Zsuzsa asszony; de majd lesz
ennek nemulass, ha a nagyanyjának elmondja a vitéz tettét.</p>
<p>– Inkább az anya keze verje meg, mint a sorsé.</p>
<p>Hát hisz abban az anyai kézben nem is volt fogyatkozás. A fabódé
falain keresztűl lehetett nyomban hallani a kis leány visítását, a
mi hirdeté az ellazsnakoltatást.</p>
<p>Lidi kisasszony indulatosan járt alá s fel a mosókonyhában, mint
egy nőtigris, e gyermeki sikoltozás alatt. Fellázadtak az
idegei.</p>
<p>A mint aztán a sikoltozás éles hangjai elmultak, akkor meg
következett rá valami még nyugtalanítóbb nyavalygás, rimánkodás,
nyögés nesze; mint mikor egy védtelen gyermeket kínoznak.</p>
<p>– Nem! Ezt én nem tudom eltürni! Bemegyek hozzájuk! mondá Lidi
kisasszony.</p>
<p>Zsuzsa megfogta a kisasszony kezét.</p>
<p>– Ne ártsa bele magát, kisasszony, a mások dolgába! A szegény
embereknek nem csak a maguk baját kell türelmesen venni; hanem a
más szegényekét is. Kivált az ilyen fajta szegényeket nem kell
háborgatni; a kik bepiszkolják azt, a ki őket a földről
felsegíti.</p>
<p>– No én ezt nem türöm el.</p>
<p>S azzal kirohant a kertbe. Benyitott a filagoriába.</p>
<p>Olyan jelenet volt előtte, a mi a vérét forralá fel.</p>
<p>Egy erős, csontos vén asszony ült egy kerékkel hajtható
karszékben. Ijesztő rezes arczú, sasorru, kidülledt szemü bőjti
boszorkány.</p>
<p>Annak a lábainál térdelt a Csicsonka, a két hajtekercsénél
<span class="pagenum"><a name="Page_116" id=
"Page_116">-116-</a></span> fogva odakötve a szék karjához. A felső
testéről le volt húzva minden ruha, s azt a fehér gyöngéd bőrét
ütögette a gonosz banya egy csomó árvacsalánnal. A gyermeknek a
teste veres foltokkal volt már tele. Azok égették.</p>
<p>– Mit csinál ön azzal a gyermekkel? rivallt a banyára a
kisasszony.</p>
<p>– Hát magának mi köze hozzá, hogy én mit csinálok? rikácsolt az
asszony. Kotty belé, szilvalé! Lásson a maga gyereke után. Ha nincs
még, szerezzen. Ingyen adják.</p>
<p>– Én megtiltom önnek, hogy azt a gyermeket kínozza.</p>
<p>– Ugyanúgy-e? Ej de hegyes! Ugyan, hogy tiltja meg?</p>
<p>– Így ni, mondá Lidi.</p>
<p>Azzal odaugrott hozzá, kikapta a kezéből a csaláncsomót s
összetépte; nem törődve azzal, hogy a saját kezeit égeti vele
össze.</p>
<p>– De hát hogy mer maga itt erőszakoskodni, a más házánál? Most
mindjárt pofon vágom!</p>
<p>Erre a Lidi kisasszony nem szólt neki semmit, csak megfogta az
asszonynak a két kezét csuklójánál fogva, s keresztbe szorítá a
mellén.</p>
<p>Az egy ideig küzdött vele; aztán tapasztalá, hogy a
kisasszonynak a két keze olyan mint az aczél, nem lehet abból
kiszabadulni. Akkor aztán elkezdett óbégatni.</p>
<p>– Szörnyüség! czudarság! Egy szegény beteg asszonyt, egy
tehetetlen nyomorékot így megrohanni, egy ilyen erős személynek,
mint maga.</p>
<p>– Hát mondja ön meg, ha Istent ismer! Hogy tudott olyan
kegyetlen lenni, hogy ennek a szegény kis leánynak a testét
összecsipdestesse a csalánnal. Mit vétett az unokája?</p>
<p>– Azt vétette, hogy nem gyomlálta ki a csalánt a virágágy
közül.</p>
<p>– Nem igaz! nyafogott közbe a Csicsonka.</p>
<p>– Kusch ti! Ne morogj!</p>
<p>– Azért nem szabad egy gyermeket így megkínozni.</p>
<p>– Ki parancsol belőle? Én nem kérdezem, a kisasszony
<span class="pagenum"><a name="Page_117" id=
"Page_117">-117-</a></span> mivel mulatja magát éjjel-nappal.
Takarodjék ki az én szobámból!</p>
<p>– Nem megyek addig, a míg azt a gyermeket szabadon nem
ereszti.</p>
<p>– Nem megy ki innen? No hát majd én mindjárt megmutatom, hogy
elmegy innen esze nélkül.</p>
<p>S azzal elkezdett a vén banya valami ocsmány nótát dalolni,
olyanfajtát, a minőkkel a lebujok bacchansnői mulattatják a
tisztelőiket.</p>
<p>Lidi kisasszonynak elállt a szava. Mintha minden érzéke
egyszerre elzsibbadt volna. Hát persze ő még ilyesmit soha sem
hallott.</p>
<p>S a vén banya az első nóta után elkezdte a másodikat. Infámis,
gyalázatos dalokat, a miket meghallani rosszabb az arczulverésnél.
Közben el-elnevette magát.</p>
<p>A Csicsonka siránk hangon mondá:</p>
<p>– Azért kínoz, hogy nem akarom ezeket a nótákat utána
dalolni.</p>
<p>– Hisz ez a nő őrült! hebegé Lidi, s azzal sietve ment ki a
kerti lakból.</p>
<p>A vén banya röhögése hangzott utána.</p>
<p>– Ahá! Úgy-e, hogy ki tudtam kergetni. Haha! Tudom én, mitől
döglik a légy. Gyere csak még egyszer vissza, majd még szebb
nótákra is tanítlak.</p>
<p>Lidi kisasszony reszketett a haragtól, a mint a lakására
visszatért. A hideg rázta, a míg elmondta a Zsuzsának, a miket
tapasztalt. El sem tudta egészen mondani: hisz vannak dolgok, a mik
elmondhatatlanok.</p>
<p>Aközben a nagykendőjét, kalapját kapkodta magára.</p>
<p>– Mit akar a kisasszony? kérdezé hüledezve Zsuzsa néne.</p>
<p>– Elmegyek a főkapitányhoz s feljelentem ezt a hallatlan
botrányt.</p>
<p>Zsuzsa összecsapta a kezeit.</p>
<p>– Kegyed akar a főkapitány úrhoz menni! Hát nem gondolja meg
kegyed, hogy mit koczkáztat akkor? – Nem <span class=
"pagenum"><a name="Page_118" id="Page_118">-118-</a></span> gondol
arra, hogy másnak a nevét viseli? Hogy kegyed maga is hatalmas
rokonai által köröztetve van. Bizonyosan volt fényképe: azt
megküldték a főkapitánynak.</p>
<p>– Nem volt fényképem. Egy aquarellképem volt csupán; azt pedig
megsemmisítettem.</p>
<p>– De kegyedre nézve mégis veszedelmes dolog, tanuképen, vagy
épen vádló alakban kerülni a rendőrség elé. Maga is zavarba jön, ha
összevissza kérdezgetik.</p>
<p>– Hallja, édes Zsuzsa asszony. Én erre most mind nem gondolok.
Mikor valaki egy rossz tettet akar elkövetni, akkor gondolja meg jó
hosszasan, hogy mi következése lesz annak; de mikor jót kell tenni,
tegye abban a perczben, a mikor eszébe jutott, s ne törődjék vele,
hogy mi lesz annak a vége.</p>
<p>– Ez megint kegyedhez való mondás. Már mi szegény emberek azt
nem így szoktuk. Leányról van kérdés: ki törődik azzal. Az anyja is
virágáruló leány volt, a leány is az lesz. Az sem tudta, ki volt az
apja, ez sem tudja. Ez így megy rendre egyik a másik után.</p>
<p>– Talán még sem.</p>
<p>– Aztán mit akar kegyed följelenteni?</p>
<p>– Azt, hogy az a nő őrült. Vizsgáltassák meg orvossal.
Elmeháborodottnak kell neki lenni. Láttam a szemeiből.</p>
<p>– És aztán, hogyha komolyan veszik a rendőrségnél a kegyed
följelentését, ha nem nevetik ki vele, akkor mi lesz? Idejönnek,
megvizsgálják a vén asszonyt, kikérdezik felőle a szomszédokat s
végesvégül úgy találják, hogy csakugyan elmeháborodott a vén
Ribiczáné s elviszik innen a Lipót-mezőre, akkor mi lesz azzal a
kis leánynyal? Az itt marad magára. Senkije sem lesz a kerek
világon. A szemétre jut. Kegyed földönfutót csinált belőle.</p>
<p>– Magamhoz veszem a leányt.</p>
<p>– Magához? Hová? Abba a kis kamrájába? S mit ád <span class=
"pagenum"><a name="Page_119" id="Page_119">-119-</a></span> neki
enni, a míg az dolgozni megtanul? Azt a kis bögre kávéját osztja
meg vele?</p>
<p>– Nem. – Alapos reményem van, hogy rövid időn kapok olyan állást
a nagy divatárukereskedésnél, a hol magamnak lesz kényelmes
otthonom. Oda fogom vinni magammal.</p>
<p>– Kegyed abba a nagy divatáru kereskedésbe akar beszegődni, mint
rendes mamzell. Lidi kisasszony! Meggondolta, hogy mit tesz? Hisz
ott minden nap találkozni fog kegyed valakivel a felsőbb
társaságból, a ki kegyedet otthon, a fényes palotákban látta.
Kegyedre rögtön rá fognak ismerni.</p>
<p>Lidi kisasszony magasra felemelt homlokkal mondá:</p>
<p>– És ha rám ismernek?…</p>
<p>Ebből a tekintetből megtanulta azt Zsuzsa asszony, hogy a
szegénység arra való, hogy büszke legyen rá, a kit az Isten
megáldott vele!</p>
<h2><span class="smaller">XVII. FEJEZET.</span><br />
A SZEGÉNYEK ETIQUETTE SZABÁLYAI.</h2>
<p>(A ki a Lagunák városában figyelmesen körülnézett, észrevehette,
hogy a Márkus téren át, se éjjel se nappal, tisztességes leány
egyedül keresztül nem megy; hanem az arkádok alatt kerül át egyik
oldalról a másikra.)</p>
<p>Zsuzsa asszony, mikor már látta, hogy Lidi kisasszonyt le nem
beszélheti arról, hogy személyesen fölmenjen a főkapitányságra, a
Ribiczáné közerkölcsiségellenes magaviseletét följelenteni, áttért
e vállalkozás gyakorlati kivihetőségére.</p>
<p>– Hát tudja-e a kisasszony, hol van a főkapitányság épülete?</p>
<p>– Soha sem tudom én, majd megkérdem valakitől.</p>
<p>– Az nem jó lesz. Én majd útba igazítom. A főkapitányság
hivatala van a hatvani meg a granátos utcza <span class=
"pagenum"><a name="Page_120" id="Page_120">-120-</a></span> sarkán;
egy ócska, kormos házban, a minek a kapuboltját két kőből faragott
hordár tartja.<a name="FNanchor_1" id="FNanchor_1"></a><a href=
"#Footnote_1" class="fnanchor">1)</a></p>
<p>– Már most emlékezem rá. Drabantok szoktak előtte állni.</p>
<p>– Akkor arra is emlékezik, hogy csaknem átellenben van vele az
úri casino. A hatvani-utczában épen ez órákban van a legjobb
cserkészet.</p>
<p>– Cserkészet? Miféle vadakra?</p>
<p>– Olyanokra, a miknek a fején van a tolla.</p>
<p>– Attól tart, hogy rámismer valaki?</p>
<p>– Attól még inkább, hogy nem ismernek rá. Vannak nálunk olyan
utczák, a miken egy olyan szép leánynak, mint kegyed, nem lehet
egyedül végig menni, mert valamit gondolnak felőle. Én elkisérném
szívesen: de ha egy divatosan öltözött fiatal hölgyet egy szegényes
viseletü öreg nő kisér, arról még inkább gondolnak valamit.</p>
<p>– Én soha sem nézek senkire s nem veszek észre senkit.</p>
<p>– Nem ám; mert eddig olyan utakon át jutott kegyed a városba, a
hol nincs emberjárás, a hol nincs találkozó hely. Azok a széles
utczák, a mik a sok kocsijárástól sárosak: azok mindenütt jók, ott
nem sétálnak a lakczipősök. Hanem az aszfált mindenütt veszedelmes.
A lovakra is, meg a szépleányokra is. A bécsi-utczáig, ahol a nagy
divatüzlet van, a minek kegyed dolgozik, könnyü eljutni az
Erzsébet-téren keresztül. Ott csak a dajkák járnak ilyenkor a kis
gyerekekkel, meg olyan urak, a kik a «napnál» ebédelnek. De a
hatvani-utcza sarkáig ilyen kegyedforma kisasszonynak csak a
következő marschroután át lehet elkerülni. A stáczió-utczán végig;
még pedig a baloldali gyalogjárón: a jobboldali már kávéházak előtt
visz el. Onnan a szénatéren keresztülvágva, a kecskeméti-utczán
végig a szerb-utcza sarkáig. Ott azután hirtelen átvágni a jobb
oldalra; mert <span class="pagenum"><a name="Page_121" id=
"Page_121">-121-</a></span> az egyetem-téren rendesen fiatal urak
csoportosulnak, a kik az elhaladó szép leányt szó nélkül nem
hagyják. Akkor aztán folyvást a jobboldali járdán tartani, a nagy
nyomda, a takarékpénztár, az egyetemi könyvtár, meg a
Ferencziek-zárdája előtt. Azok mind szent épületek. Világért be ne
térjen az átjáró udvarba; mert az már két kávéház között esik,
hanem kerülje meg a templomot, onnan aztán egyenesen be a
főkapitányság épületébe. Sehol meg ne álljon, senkitől ne kérdezzen
semmit; hanem a mint a lépcsőn feljutott, egyenesen nyisson be azon
az ajtón, a mi fölé ez van irva: «Főkapitány.»</p>
<p>A most hallott utasítások nagyon gondolkodóba ejtették a
kisasszonyt.</p>
<p>Előkelő hölgyekre nézve ezek az illemszabályok nem léteznek.
Melyik utczán s annak melyik oldalán járjon az ember leánya? Amig
nem ismeri az ember a veszélyt, addig az nem létezik.</p>
<p>A véletlen segítséget hozott. Nem is mondható véletlennek; sőt
inkább logikai egymásutánnak. A János konstábler jött sietve a
házba.</p>
<p>A mult éjjeli kravall alkalmával, a nagy hamarkodásban itt
feledte azt a piros bőrbe kötött bugyillárisát, a miben a
tőkepénzén kivül (7 forint 50 kr.) a hivatalos feljegyzései voltak.
Most azért futott vissza.</p>
<p>– Hozta a jó ég! mondá Lidi kisasszony; nem titkolva kellemes
meglepetését.</p>
<p>– Igazán, mintha az úr Jézus küldte volna! szaporítá az
üdvözlést Zsuzsa asszony.</p>
<p>Lidi kisasszony aztán hirtelenében elmondá a konstáblernek, hogy
minő botrány okozta azt a felháborodást, a minek most orvoslást
akar keresni. A Ribiczáné kínozza a kiskorú unokáját, s azt
erkölcstelen útra kényszeríti.</p>
<p>A János végighallgatta az esetet, hivatalos állásához méltó
komolysággal.</p>
<p>– Én ezt a gonoszságot fel akarom jelenteni a főkapitánynak.
<span class="pagenum"><a name="Page_122" id=
"Page_122">-122-</a></span></p>
<p>– Nagyon helyesen teszi a kisasszony.</p>
<p>– Nem fognak kinevetni érte?</p>
<p>– Mit gondol a kisasszony? A főkapitány úr különös gonddal van a
közerkölcsiségre. Eddig is példás szigorral irtotta a mételyt.
Legszigorúbb utasításunk van minden feslettségnek útját állani.
Becsuktunk minden éjjeli kávéházat. Nincs már «leányok börzéje». A
lélekvásárlók kegyetlenűl büntetődnek. Ma pedig különösen jó napunk
van. Az országházban egy tiszteletreméltó képviselő úr lelkesen
felszólalt azon útféli csábok ellen, melyek a fiatalságot tőrbe
ejtik és megrontják. Megleczkézte a rendőrséget. Most azután a
főkapitány úr drákói rendszabályokat fog alkalmazni. Soha jobbkor
nem jöhetne a kisasszony ezzel a feljelentéssel. Biztosítom róla,
hogy teljes elégtételt fog kapni. – Én is hivatalosan tanúskodni
fogok a kisasszony feljelentése mellett.</p>
<p>A János még magasabb fokra hágott a Lidi kisasszony
becsülésében.</p>
<p>– Addig is szabadságom van rá, hogy a kényszerhelyzeten rögtön
segíthessek. Bemegyek a Ribiczánéhoz, s hogyha a kis leányt most is
kínozza, és a hajánál fogva lekötve tartja: azt utasításaim szerint
kiszabadíthassam.</p>
<p>– Ne! most ne menjen be hozzájuk. Tartóztatá Lidi, eszébe véve,
hogy milyen állapotban hagyta a Csicsonkát. Majd én elébb benézek
hozzájuk.</p>
<p>– Én meg addig megkeresem tárczámat, a mit a szobámban
hagytam.</p>
<p>Mire a János visszajött a padláslépcsőn, dolmánya mellébe dugva
a piros jegyzőtárcza, már akkor a Lidi kisasszony is megtért a
filagóriából.</p>
<p>– Ne menjen ön be hozzájuk, suttogá a konstáblernek. Az a csúf
boszorkány nem kínozza már a kis leányt; nem is tartja kötve: hanem
minden ruháját lehúzta róla; «ha nem akarsz nekem szót fogadni:
járj meztelen: én vettem a ruhádat!» A leány most ott kuporog egy
szögletben. <span class="pagenum"><a name="Page_123" id=
"Page_123">-123-</a></span></p>
<p>– Akkor sietős a dolog! Tessék előre menni a kisasszonynak.</p>
<p>– Ön velem jön.</p>
<p>– Majd csak úgy huszonöt lépésnyi távolban: ne gondolják, hogy
együtt járunk.</p>
<p>– Sőt én arra kérem, hogy jöjjön mellettem: úgy kísérjen.</p>
<p>– Ah! Hisz az szégyen volna! Egy szép kisasszony, meg egy rendőr
az utczán egymás mellett haladva.</p>
<p>– Én nem tudom, hogy mi volna benne a szégyen? A kinek kard van
az oldalán, az gentleman.</p>
<h2><span class="smaller">XVIII. FEJEZET.</span><br />
A GRATULIN LIDIA LEVELE.</h2>
<p>Minden a legszebben ment. A főkapitány úr azonnal kihallgatta a
Lidi kisasszonyt, s miután a Paczal János konstábler értesítését is
átvette: meleg szavakkal fejezte ki megelégedését a kisasszonynak
azért, hogy a közerkölcsiség dolgában ily érdeklődést tanúsított s
nem kímélte a fáradságot. És azonnal kiadta a rendeletet, hogy egy
rendőri orvos rögtön menjen ki a zöld paradicsomba, orvosi
vizsgálatot tartani a Ribiczáné testi lelki állapota fölött:
esetleg az elmeháborodott asszonyt a Rókus-kórház megfigyelő
osztályába szállítani. – Az alatt a feljelentést tevő kisasszonyt
megkínálta a kanapéra üléssel. – A szolgálattevő drabantot utasítá,
hogy hozzon két bérkocsit: egyet az orvos, a rendőrtiszt és a
konstábler számára; másikat pedig a kisasszonynak. Az nem ülhet egy
kocsiban három idegen férfival együtt.</p>
<p>A zöld paradicsomba megérkezve, legelébb az orvos ment be a
kertilakba, addig más mindenki kivül maradt.</p>
<p>Időjártával kijött az orvos s azt mondá a konstáblernek, hogy
híjon két hordárt.</p>
<p>Míg az előkerült, az orvos megírta a látleletet a Kaporék
<span class="pagenum"><a name="Page_124" id=
"Page_124">-124-</a></span> szállásán az öreg asszony mibenlétéről.
Legnagyobb fokú hystericus őrjöngés volt megállapítva a
Ribiczánénál. Rég fel kellett volna már jelenteni. Jó szerencse,
hogy eddig is magára nem gyújtotta a házat. Annak a kis leánynak is
az eddigivel ellenkező életmódot kell követni; mert ha így
folytatja, nehány év mulva állandó tanulmánytárgya lesz a
kórházaknak.</p>
<p>A mint a konstábler visszaérkezett a két hordárral, az orvos
kihozatta velük karszékestül a vén asszonyt a filagoriából. A
pácziens ocsmányul szitkozódott, káromkodott, s elhalmozta csúf
nevekel az egész társaságot, kijutott belőle az orvosnak, a
főkapitánynak s az átkos kormánynak is, de legbővebben elláttatott
alacsony qualificatiókkal a Lidi kisasszony; a ki mind ennek az
erőszaktételnek az okozója. A János egyre intette, hogy ne
handabandázzon, mert bizony ráhúzzák a kényszerzubbonyt. A
Csicsonka pedig ott állt a filagoria ajtóban, egy kopott
szőnyegdarabot csavarva a teste körül, s a küszöbnek támaszkodva
sírt keservesen.</p>
<p>Az őrült nő nem akarta engedni, hogy a bérkocsiba betegyék.
Utoljára csakugyan rá kellett adni a kényszerzubbonyt. Akkor aztán
feltették. A János melléje ült; úgy hajtottak a Rókushoz.</p>
<p>Az egész háznép, meg a fél utcza mind kiszaladt a csodára.</p>
<p>Mikor aztán az öregasszonyt elszállították, a Lidi kisasszony
bement a Csicsonkához: felöltöztette a leányt a tisztességes
ruháiba s átvitte magához. A gyermek egészen agyon volt sírva. Lidi
kisasszony oda adta neki az egész kávéját. Attól aztán a kis lány
kiengesztelődött.</p>
<p>Ő maga nem volt éhes. Ez a nagy izgalom, felháborodás minden
étvágyát elvette.</p>
<p>– Szegény nagymamám! Mi lesz a szegény nagymamámból! siránkozott
a gyermek egyre. Azt már elfelejtette, hogy az imént összekínozta,
hogy csúf nótákat akart vele <span class="pagenum"><a name=
"Page_125" id="Page_125">-125-</a></span> énekeltetni, aztán meg
hogy virágokat és virágbimbókat árultatott vele. Azért még is
öreganyja volt!</p>
<p>– De mi lesz az öreganyádnak az unokájából? dörmögé Zsuzsa
asszony.</p>
<p>– «A ki az ég madarait táplálja, a ki a mezők liliomait
felruházza» idézte a szentirást Lidi kisasszony.</p>
<p>– De kisasszony! Bizony kegyednek a lelkére maradt ez az ég
madara, meg a mezők lilioma. Mert mi nem fogadhatjuk fel. Minket
vagy bevesznek a szegények házába, vagy a házi úr dob ki innen;
mert nem tudjuk fizetni a házbért. Velünk nem maradhat ez a leány.
A mi czókmókja a nagyanyjának van, azt lefoglalják a házbérbe.</p>
<p>– Akkor nálam fog maradni.</p>
<p>– Hiszen kegyednek magának sincs szállása, a mint mi innen
kimulunk.</p>
<p>– Majd ád az Isten!</p>
<p>Egy óra mulva már a Csicsonka nem búsult a nagyanyjáért.
Összeült a Vigyázzal játszani. Volt a nagyanyjának egy piros
virágos czifra capuchonja; azt felkötötte a Vigyázznak a fejére.
Szakasztott olyan volt, mint a vén Ribiczáné! olyan jóízűt lehetett
nevetni rajta. A Vigyázz ugatott, a Csicsonka pedig összetett
kézzel könyörgött neki: «kérem szépen, soha sem teszem többet!»</p>
<p>Ilyenek az ég madarai!</p>
<p>A Zsuzsának ismét el kellett menni a háztól, ruhákat
hazahordani. Lidi magára maradt a Csicsonkával.</p>
<p>Kopogtatnak az ajtón. A postakihordó lép be.</p>
<p>– Gratulin Lidia kisasszony itt lakik?</p>
<p>– Én vagyok az.</p>
<p>– Egy ajánlott levél van a számára.</p>
<p>– Az én számomra? kérdé a varrónő.</p>
<p>– Ha kegyed a Gratulin Lidia, akkor a kegyed levele.</p>
<p>A levél borítékján látható irás férfi kézre vallott.</p>
<p>– Tessék aláirni a vevényt.</p>
<p>– Én irjam alá? szólt a varrónő tétovázva.</p>
<p>– Hát nem is más. Talán nem tud irni? <span class=
"pagenum"><a name="Page_126" id="Page_126">-126-</a></span></p>
<p>– Azt igen. De nincs irószerem.</p>
<p>– Van én nálam. Mikor a retek-utczába hordom el a leveleket, azt
is hozok magammal.</p>
<p>S azzal kezébe adta a varrónőnek a tintába mártott tollat. Aztán
megmutatta neki az ujjával, hogy ide irja a nevét, ne amoda.</p>
<p>Reszketett a keze a kisasszonynak.</p>
<p>Tudta, hogy ez nem megengedett dolog: idegen nevet irni
nyomtatvány alá, a mi okiratul szolgál, a sajátja helyett. Már
megvolt.</p>
<p>A postás odább ment.</p>
<p>A varrónő pedig csak állt ott a kis kamrája közepén, a kezében
tartott levélre bámulva.</p>
<p>Ez a levél a Gratulin Lidiának szól.</p>
<p>De az a Gratulin Lidia nem ő.</p>
<p>Meglehet, hogy annak valami rokona ir. Vagy talán a hűtlennek
vélt imádottja. Ha ő ezt a levelet felbontja, megsérti vele az
élőket és a halottakat. És a törvények szerint is vétket követ el.
Ő csak bitorolja ennek a levél tulajdonosának a nevét. A térti
vevény visszakerül ahoz, a ki a levelet ide intézte, s az meglátja,
hogy az aláirás idegen kéz vonása. Reklamálni fogják a levelet. S
ha az akkor fel lesz törve! – Ő neki pedig – saját személyére – ki
küldhetne levelet? Hisz senki sem tudhatja, hogy ő e czim alatt
rejtőzik.</p>
<p>Ez alatt oda jött hozzá a Csicsonka.</p>
<p>Kiváncsian, mint a rigó, megnézte a levél czímét.</p>
<p>– No hát mért nem bontja fel a levelet, Lidi néni?</p>
<p>Olyan túlokos merész tekintettel nézett fel rá a gyermek.</p>
<p>– Tudom ám én, hogy mért nem bontja fel maga ezt a levelet. Mert
attól fél, hogy valami vétket követ el vele. Hiszen maga nem a
Gratulin Lidia. Azt én sokszor láttam. Egészen más arcza volt. Én
is tudom, a Zsuzsi néni is tudja, az Ádám bácsi is tudja, hogy maga
más valaki. De én még a nagymamámnak se szóltam felőle semmit: s ha
megölnének se mondanám meg senkinek. Mert én magát <span class=
"pagenum"><a name="Page_127" id="Page_127">-127-</a></span> nagyon
szeretem. S csak arra kérem, hogy ha megint tovább fog futni, hadd
fussak én is együtt vele. Én olyan leszek magának, mint a Vigyázz
kutya a gazdájának, hogy tudtán kivül koldul a számára.</p>
<p>A varrónő leült az ágyára; a Csicsonka oda guggolt eléje, a
fejét a Lidi ölébe hajtva.</p>
<p>– Hát mondok én magának valamit. Másnak szóló levelet felbontani
vétek. Ezt én is tudom. De azt is tudom, hogy tizenkét esztendőn
alul levő gyermeket vétekért megbüntetni nem szabad. Én még csak
két hónap mulva leszek tizenkét éves.</p>
<p>– Ki tanított téged erre?</p>
<p>– Hát ki más, mint a nagymama? Óh többre is tanított engem! Mi
szabad, mi nem szabad egy leánynak tizennégy esztendős koráig. S
azzal a mi nem szabad, hogy lehet egy embert olyan kelepczébe
ejteni, a miből csak busás fizetés mellett szabadulhat ki. Hát
annak a másiknak hadd vegyem most hasznát. Én felvágom a levelet,
kegyed pedig elolvassa. Vagy elolvasom én magam. Kegyedet az se
terhelje.</p>
<p>Azzal nem várta a beleegyezést, kikapta a varrónő kezéből a
Gratulin Lidia levelét s felszakítva a boritékját, az ablakhoz
futott vele.</p>
<p>– No lássa, kegyednek szól a levél. A divatárus czég főnöke
irja; itt van. «Holnaptól kezdve elfoglalhatja kegyed a vezető
kisasszony állását. Díja, a szálláson és ellátáson kivül havonkint
hatvan forint.»</p>
<p>A varrónő leborult az ágyára és zokogott.</p>
<p>– No látja, milyen jó, hogy egy ilyen rossz leányt magához vett,
mondá Csicsonka. Ha én most nem lettem volna itt, a ki maga helyett
egy vétket el mer követni, akkor maga, a milyen becsületes, azt
irta volna erre a levélre, hogy «retour.» <span class=
"pagenum"><a name="Page_128" id="Page_128">-128-</a></span></p>
<h2><span class="smaller">XIX. FEJEZET.</span><br />
A KRITIKUS NAP.</h2>
<p>Ugyan nem kell hozzá nagy időjóslási tehetség, hogy az ember
előre kitalálja, hogy a Szentgyörgy-napja kritikus nap fog lenni.
«Kellemetlen idő, – általános földindulás, – száraz mennykő és
lapos guta sűrű beütései.»</p>
<p>A «zöld paradicsomban» már korán reggel nem maradt más élő
lélek, mint a Csicsonka. A Pikuszt nem lehet emberszámba venni,
noha most már két nyelven beszél. A Vigyázzt ugyan becsukták a Lidi
hálókamrájába, hogy maradjon otthon házőrzőnek, meg hogy utána ne
szökjön az Ádámnak, de az már raffinált gonosztevő volt. Szerét
tette, hogy a nyitott ablakon kiugorjon s aztán kibujt a kapu
alatt.</p>
<p>A Csicsonkának himzeni való munkát adott a Lidi kisasszony.</p>
<p>A Csicsonka féltében hol danolt, hol meg fenhangon beszélt.</p>
<p>– Itt van ni! Már megint csomóra fult a haraszt! – Jó reggelt
Zsiga bácsi! – Jó reggelt Ádám bácsi! – Van is itt valami bácsi! –
A klarinétos névnapot muzsikálni jár, a vasuti meg a városházára
ment az instantiájával. A többi mind pénz után szaladgál. Itt a
Szentgyörgy-nap. Házbért kellene fizetni. – Legjobb a Frányónak,
mert az mindennap lefizeti a háláspénzt, nincs többet rá gondja. –
A nagymamának is jó már, mert azt meg elvitték a bolondok házába.
Legalább fűtött szobába jut valahára. De furcsa is volt a nagymama
az utolsó időkben. Azt kívánta tőlem, hogy ezután ne az
utczaszögleten áruljak virágot, hanem menjek be a Grand Hotelbe.
Előkereste a ládából a szegény anyámnak a leánykori ruháit, a
mikben az árult virágot, s azokba öltöztetett fel. Olyan
<span class="pagenum"><a name="Page_129" id=
"Page_129">-129-</a></span> czifra voltam, hogy az utczán utánam
szaladtak a gyerekek. Jaj de rosszak azok az ifjú gavallérok ott a
vendéglőben! – Az öregek még rosszabbak. – Bizony haza szaladtam
én! Hisz azoknak nem úgy kellene magukat viselni, mikor egy kis
leány virággal kinálja őket. «Hát te félsz a csipkedéstől? kiabált
rám a nagymama. No megállj, majd én csipkedlek meg!» Aztán lehúzta
a ruhámat s csalánnal csipkedte a bőrömet. Az fájt nagyon. Én
könyörögtem, hogy ne bántson. Akkor aztán azt kívánta, hogy
danoljam el azokat a nótákat, a mikre megtanított, hogy majd az
urak előtt produkáljam velük magamat. Én szégyenlettem, inkább
sikoltoztam, mint hogy danoljak. Akkor egyszerre berohant a Lidi
kisasszony, s rátámadt a nagymamára, hogy minek kínoz? Azt látta
volna Ádám bácsi! Az állatkerti oroszlán semmi ahhoz képest, a
milyen a Lidi kisasszony volt. Úgy összeszorította a nagymamának a
kezeit, hogy meg se tudott mocczanni. Csak azokkal a pajkos
nótákkal tudta magát kiénekelni a keze közül. Mikor a kisasszony
kiszaladt, azt mondta a nagymama, hogy de bolond ez a nagy leány,
hogy ezzel a csinos pofával, meg ezekkel az erős kezekkel nem az
orpheumban produkálja magát, mint trapézművésznő. Ha még egyszer
idejön, proponálni fogja neki, hogy elszerzi. – Hiszen vissza is
jött, de doktort hozott magával. Ej de furcsákat kérdezett az a
doktor mindkettőnktől. Belénk hallgatódzott, összekopogtatott,
utoljára is a nagymamát elvitette kocsin, olyan zubbonyban, a minek
a két ujja össze van kötve. – Bizony édes Ádám bácsi! Ez lett annak
a históriának a vége. Akkor aztán a Lidi kisasszony megfogta a
kezemet, ide hozott magához, azt mondta: «nem árulsz több virágot,
hanem megtanulsz varrni, himezni, megélsz becsületes módon,
nemsokára pénzért dolgozol. Jaj milyen jó dolog az a «dolog!» A
helyett, hogy egész nap «tessék ibolyát venni!»</p>
<p>– Frau, komm z’hausz! kiáltottak a háta mögött. A Pikusz állt az
ablakban s onnan leste az asszonyát. <span class="pagenum"><a name=
"Page_130" id="Page_130">-130-</a></span></p>
<p>– Jaj, hogy megijesztettél, te Pikusz. Bizonyosan a Zsuzsa nénit
látod jönni. Most már ne trécselj Csicsonka, hanem láss a dolgod
után! Ennyit tudtál csak végezni, annyi tenger idő alatt?</p>
<p>– Hát te kivel diskurálsz idebenn? kérdé az ajtón belépő
mosónő.</p>
<p>– Senkivel sem! Csak azért beszélek fenhangon, hogy ha valami
tolvaj jön, azt gondolja, hogy sokan vagyunk idebenn.</p>
<p>Zsuzsa asszony egy nagy üres kosarat hozott a kezében, a minőben
ruhákat hordanak a házhoz, s azt ledobta a konyha közepére.</p>
<p>– Jajh, de agyon vagyok fáradva. Majd eljártam a két
lábomat.</p>
<p>A Pikusz rögtön ott termett a kosár szélén s azt kérdé:</p>
<p>– Wasz haszt tu bracht?</p>
<p>– Nix, nix.</p>
<p>A Csicsonka ismétlé a kérdést:</p>
<p>– Hát hozott-e sok pénzt haza?</p>
<p>– Egy keserves piczulát sem. Mindenkinek házbérfizetés van a
nyakán. A czimmerherreket meg épen otthon sem lehet találni
ilyenkor, három nap előtte, három nap utána. Mind azt mondták, hogy
jöjjek egy hét mulva. Mintha engemet is nem égetne a házbérfizetés!
Máskor csak elvártam könnyű szerrel. Az uramnak a havi fizetése,
meg a mit az albérlőktől kaptam, a varró mamzeltől a kamráért, a
czigánytól a pinczéért, a konstáblertől a padlásért, abból kitelt a
házbér. De most, hogy az uramat elbocsátották a vasuttól, nincs
fizetés. A háziúr azt rendelte, hogy az albérlők egyenesen az ő
kezébe fizessék az angáriájukat, még pedig egész fertályt előre.
Azt is csak ketten tudták előteremteni, a Lidi kisasszony, meg a
János. Azzal ők is készen lettek. Én aztán, hogy a mosásért nem
kaptam pénzt, egy árva garasnak sem vagyok ura.</p>
<p>– Ejnye, de kár volt a Lidi kisasszonynak előre kifizetni három
hónapot. Nem kérhetné vissza? <span class="pagenum"><a name=
"Page_131" id="Page_131">-131-</a></span></p>
<p>– Visszakérni? A mi már Tarafás uram zsebében van! Hamarább
vissza lehet kérni a tengeri nyulat az óriáskígyótól, a mit már
egyszer lenyelt. Hát aztán miért kellene visszakérni? te!</p>
<p>– Mert már a Lidi kisasszony nem marad itt tovább.</p>
<p>– Hát hová készül?</p>
<p>– Jajh, azt nagy szerencse érte. Annál a nagy divatárus czégnél
kapott kondicziót. Ő lesz ott most első mamzell.</p>
<p>– No annak hát felvitte Isten a dolgát. Egyrészt örülök rajta,
másrészt meg sajnálom. Örülök, hogy már neki jobb dolga lesz, mint
eddig volt, de sajnálom, hogy már ezután nem láthatom. Úgy hozzá
voltam szokva.</p>
<p>– Hát hiszen maguk is elmennek majd innen Zsuzsa néni a városi
szegények házába.</p>
<p>– Oda bizony, de csak úgy, ha nyélbe tudjuk sütni. De hát ahhoz
is szerencse kell. Olyan az, mint a lutri. 90 számot tesznek be, s
csak ötöt húznak ki belőle. Jól járt, a ki megálmodott egy ternót.
– Nekünk egy ámbó is elég volna. Most jár oda az öregem épen az
instantiájával. – De én egész éjjel mindig arról álmodtam, hogy
vasutra akartam ülni s aztán lemaradtam róla.</p>
<p>– Mit csinál a kisasszony? kiáltott a Pikusz, az ablak üvegét
megkopogtatva hosszú csőrével.</p>
<p>– Ahán! A kisasszonyt látja a Pikusz.</p>
<p>A Lidi érkezett meg. Egyszerű, de csinos szabású tavaszi ruha
volt rajta, csíkos perkálból. Azt is maga szabta ki és maga varrta
meg. Huszonhét krajczár volt rőfe. A kalapját is maga diszíté, nem
volt rajta sárga rigó.</p>
<p>– No édes Zsuzsa néni, én is haza kerültem, még egyszer,
utoljára.</p>
<p>– Hát csakugyan igaz, hogy a nagy divatárúkereskedésben
kondicziót kapott?</p>
<p>– Már elfecsegte a Csicsonka?</p>
<p>– Hát nem azt mondta Lidi néni, hogy ezentúl mindig igazat kell
mondani? <span class="pagenum"><a name="Page_132" id=
"Page_132">-132-</a></span></p>
<p>– De azért nem kell mindent elmondani, a mi igaz. Hiszen nem
azért hallgattam vele a háziak előtt, mintha titkolni való volna,
hanem azért, mert nem jó a szegény embernek előre dicsekedni
valamivel, a minek igen nagyon örül, a míg a kezében nincsen, mert
hát ha semmi sem lesz belőle.</p>
<p>– Jaj de igaz! mondá Zsuzsa asszony. De igazán szegény emberek
ajtajára felírni való mondás!</p>
<p>(Ezt biz a nagy urak is oda faragtathatják a portáléjukra.)</p>
<p>– Még is megsegített a jó Isten! Most már egészen boldog vagyok.
Kapok hatvan forint havi fizetést, aztán reggelit, ebédet,
ozsonnát, vacsorát, a mennyivel ketten is jól lakunk. Szabad a kis
leányomat is magammal vinnem.</p>
<p>– Kis leányát?</p>
<p>– Hát a Csicsonkát. Ha a nagyanyját az őrültek házába vitettem,
most nekem kell róla gondoskodnom. Megfelezzük vele az én ételemet.
El is hálhat az én szobámban, ha három széket egymás mellé
teszünk.</p>
<p>– Oh az nagyon jó lesz. Én még sohasem háltam széken.</p>
<p>– Hát min?</p>
<p>– Csak egy zsákot tettem a földre s egy pokróczot húztam
magamra, úgy aludtam.</p>
<p>– No majd ezután neked is jobb dolgod lesz. Tanulhatsz.</p>
<p>Azzal szétnézett a varróleány az elhagyandó otthonban.</p>
<p>– Mégis olyan nehezen esik a szivemnek, hogy ezt a helyet itt
kell hagynom. Úgy megszoktam már ezt az egész «zöld paradicsomot»,
mintha valósággal paradicsom volna. – Hát még a jó Zsuzsa nénit.
Nekem olyan volt, mintha édes anyám lett volna. – Igazi édes anyám.
Olyan jól esett az Ádám bácsi kegyes dorgálásait hallanom hébehóba.
Semmi hibát nem hagyott szó nélkül. Ki <span class=
"pagenum"><a name="Page_133" id="Page_133">-133-</a></span> mond
már nekem ezután őszinte igazságokat? A jó Gagyulánét sem hallom
többet panaszkodni a rossz világ ellen, se a hagymás asszony nem
dicsekedik előttem többet a magas összeköttetéseivel, a miket a
honatyákkal föntart. Hát a szegény Zsiga czigány porontyát ki
itatja már meg ezután? Úgy ismert már, úgy nevetett, ha meglátott.
– Hát még a jó Paczal János, a konstábler! – Az új szállásomat,
kedveskedésből kifüstölték otkolonnal. S én úgy vágyódtam még
egyszer visszatérni ide, – a szappanszag, a vasaló gőz közé, a mit
annyi idő óta megszerettem.</p>
<p>Ennél a szónál a Zsuzsa asszony szemei is megteltek
könynyel.</p>
<p>– Én sem vihetem magammal a virágágyaimat. De kár! mondá a
Csicsonka.</p>
<h2><span class="smaller">XX. FEJEZET.</span><br />
HÁROMSZOROS HALÁL.</h2>
<p>Keszt herájn! Tu Luder! Wart Spitzpub! Wart! deklamált a Pikusz
az ablakban. – Ez a Vigyázznak szól!</p>
<p>– Hát az a kutya megszökött?</p>
<p>– Kiugrott az ablakon.</p>
<p>– Bizonyosan a gazdája után futott.</p>
<p>– No majd adok a semmiházinak.</p>
<p>Már ott kapar az ajtón.</p>
<p>Zsuzsa asszony beeresztette.</p>
<p>De a Vigyázz ezúttal nem azzal a sunnyogó alázattal jött be, a
mit a bűnös cselekedet tudata diktál, hanem leült a konyha közepére
s a nyakát elnyújtva, a fejét egyenesen fölemelve, elkezde valami
baljóslatú vonítást támasztani.</p>
<p>– Mi lelt, Vigyázz? Mi bajod?</p>
<p>A kutya még keservesebben vonított, s hogy az asszonya odament
hozzá, annak a térdére tette a fejét s <span class=
"pagenum"><a name="Page_134" id="Page_134">-134-</a></span>
elkezdett keservesen szükölni, nyafogni. Úgy sírt, mint egy
valóságos ember.</p>
<p>– Mi lelte ezt az ebet?</p>
<p>Egyszer csak jön lelkendezve a Gagyuláné, a nagykendője csak úgy
repült utána. Rémült volt az arcza, a kezeit tördelte.</p>
<p>– Zsuzsa néni! Szent atyám! Meg ne ijedjen! Itt hozzák az urát.
Kegyelmes Istenem!</p>
<p>– Az én uramat? Szent Isten! Mi történt vele?</p>
<p>– Jaj! uram irgalmazz! Elgázolta a lóvonatú. Kezét, lábát
összetörte. Itt hozzák lepedőben! Én előre szaladtam, ott hagytam
pereczet, pattogatott kukoriczát, mindent a standon!</p>
<p>Ez még alig végezte, jön futvást a hagymás kofa, mint egy őrült
léggömb a százránczú szoknyáival s odakinn elkezdi a kiabálást:</p>
<p>– Krisztus atyaam! Ne hagyj el! Eedes Zsuzsa neeni! Aarvasaagra
jutottunk! Itt hozzaak a szegeen Aadaam apót. Leugrott a vaaroshaaz
tornyaabó! Egyszerre szörnyet hótt.</p>
<p>Azután hárman is rohantak be egyszerre, a Zsiga czigány, meg a
két rajkója, egymás csizmájára taposva, azok mind a hárman
egyszerre kiabáltak:</p>
<p>– Jáj! Jáj! oda vagyunk! Az Ádám bácsi beleugrott a lánczhídról
a Dunába. Ott voltunk. Láttuk, mikor kihúzták. Kámpesz neki! Vége
van már. Itt hozzák. Dikhecz a másvilágra. Szegény Ádám apó!</p>
<p>– Akkor én is elölöm magamat, mondá Zsuzsa asszony s futni
akart.</p>
<p>Lidi kisasszony megfogta a kezét s visszatartá.</p>
<p>– De édes Zsuzsa néni! Ne veszítse el az eszét! Gondolja meg,
hogy az tiszta lehetetlenség, hogy az Ádám bácsi a toronyból is
leugorjon, a Dunába is belefuladjon, meg a lóvonatuval is
elgázoltassa magát. – Hármas halállal még nem halt meg ember.</p>
<p>Zsuzsa asszony erre a szóra gondolkodóba esett. <span class=
"pagenum"><a name="Page_135" id="Page_135">-135-</a></span></p>
<p>– No az igaz, hogy ez nem lehet. De mégis «úgy» hozzák.</p>
<p>– Hát meglehet, hogy elszédült, ledobbant, megesik az öreg
emberen gyakorta, ezek azt mind nem látták. Hisz hol van ide a
városháza, a lánczhíd, meg a lóvonatú vasut? Mire ide értek a
hírrel, már akkorára háromféle halállal mulasztották ki.</p>
<p>No de most jött egy igazi hirnök, a ki valósággal szemtanu volt:
a Frányó! Csak úgy csörömpölt a sok ibrik a kosárban, a mint
szaladt.</p>
<p>– No csak nem kell megcsinálni nagy larmat! Ne filjen Zsuzsa
asszony! Semmi se nem meg van baj! Csak az Adam bacsi egy kicsit
meghalta magat. De nem nagyon; hanem csak egy kicsit. Megirta aztat
mar halhatatlan poeta, Vojtina Matyas: «egy kis halal nem tesz
sokat: őseinknek szintúgy volt.»</p>
<p>– Oh te bolondos Frányó! mondá Panna asszony, a tenyerével
nagyot csapva a legény gombakalapjára: ne veszkődj most, mikor
szomorusaag van a haaznaal!</p>
<p>Pedig hát igaza volt a Frányónak. Az Ádám apó csak egy kicsit
volt meghalva. Ketten hozták a karjánál fogva: a János konstábler,
meg a Szüköl Makár. A maga lábain lépegetett, hanem a feje a
mellére volt lehorgasztva. A szürke kabátja elől csupa vér.</p>
<p>A Zsuzsa asszony hangosan jajongva rohant eléje.</p>
<p>– Jaj, jaj, édes jó uram! Mi történt veled?</p>
<p>– No lássa, hogy se keze, se lába nincs eltörve, figyelmezteté
Lidi kisasszony.</p>
<p>Makár úr rá kiáltott az asszonynépre.</p>
<p>– No csak nem kell a házat felforgatni a nagy lármával.
Elszédült, aztán elesett az öreg az utczán.</p>
<p>– De csupa vér a ruhája! Jajveszékelt Zsuzsa asszony.</p>
<p>– Igen, mert betörte az orrát, magyarázá a constabler.</p>
<p>– S az volt a nagy szerencséje. Mondá Makár úr. Érvágás helyett
szolgált neki. Tolják ide azt a karos széket, <span class=
"pagenum"><a name="Page_136" id="Page_136">-136-</a></span> hadd
helyezzük bele. El van szédülve még, de majd életre tér
azonnal.</p>
<p>A Lidi kisasszony, meg a Csicsonka iziben odatolták a gördülő
széket, s abba aztán a két férfi beleültette az Ádám apót.</p>
<p>Ekkor indult aztán csak meg istenigazában az asszonyhadnak a
lamentatiója. (A Zsiga czigányt, meg a Frányót is bizvást az
asszonyokhoz lehet számítani.)</p>
<p>– Mit csináljunk? Hogyan segítsünk rajta? sopánkodék Zsuzsa
asszony. Sohasem szokott ez vele történni.</p>
<p>– Egy kulcsot kell a nyakacsigájára tenni, attól elmulik,
tanácsolá a Gagyuláné.</p>
<p>– Menjen innen azzal a kulcscsal! hisz az az orrvérzés ellen
való! szólt Zsuzsa asszony.</p>
<p>– Legjobb lesz neki kicsi palinkat tölteni ’z orraba: attul
halalt mindgyar kiprüszköli, javaslá a Frányó, készséggel tartva
oda a butykosát.</p>
<p>– Semmi sem jó ilyenkor, mondá a Zsiga czigány, mint forró
spanyolviaszkot csepegtetni a tenyerébe. (Szerencsére nem volt
spanyolviaszk a háznál.) A kolofonium is megteszi! (Az pedig van
minden muzsikusnál.) Hol egy gyufa, te gyerek! Gyujtsd meg
frissen!</p>
<p>S már csepegtették volna a markába az égő gyantát, ha a patiens
fel nem mordul.</p>
<p>– Elmenj! Mert úgy nyakon teremtelek, hogy…</p>
<p>– Már motyog valamit! Lelkendezék Zsuzsa asszony. Mit mondtál,
édes?</p>
<p>– Meghaltam. Dörmögé az öreg, s megint félreszegte a nyakát.</p>
<p>Ekkor aztán neki állt a Panna asszony. Félretaszigált mindenkit
az útból.</p>
<p>– Én tudom ennek csak a módját, szólt neki türkőzve. Majd
kidömöczkölöm een ennek a haataabaó a neheez nyavalaat. Tudom hogy
nem keevanja meg többet.</p>
<p>S azzal elkezdte az izmos tenyereivel az Ádám apó vállát, hátát
hatalmasan dömöczkölni. <span class="pagenum"><a name="Page_137"
id="Page_137">-137-</a></span></p>
<p>– A hüvelykujjait kell neki huzogatni! Az a legjobb,
kommandirozott a klarinétos, s azzal a Miska, meg a Ferke megkapták
az Ádám apó két kezét s ketten két felül, neki vetve a lábaikat a
karos széknek, elkezdték annak a hüvelykujjait egész tehetségük
szerint czinczálni.</p>
<p>De már ezt az Ádám apó maga is megsokalta, felugrott, lerázta a
kínzóit a nyakáról.</p>
<p>– Menjetek a pokolba! Ne czibáljatok, dagaszszatok engem! – Ti
hienák! Még a halottnak sem hagytok békét?</p>
<p>A Zsuzsa asszony örült ennek a legjobban. Ámbár a többiek is
mind nagy diadalban voltak. Mindenik a maga gyógykezelésének
vindikálta a bámulatos sikert.</p>
<p>– Oh jaj! Kedves galambom, egyetlen uram! Csakhogy életre
tértél!</p>
<p>– Dehogy tértem, házsártoskodék az öreg. Holt ember vagyok. –
Tudom én, hogy miért haltam meg! Ok nélkül csak nem bolond az
ember, hogy meghaljon.</p>
<p>Ekkor aztán a János lépett közbe.</p>
<p>– No de «halál ellen is van orvosság». Van-e még abbul a fuxinos
borbul?</p>
<p>Lidi kisasszony sietett azt előhozni.</p>
<p>– No öreg! Mondá János, odatartva a palaczk száját a
pátienséhez. Mit mond Petőfi? «Járjunk e temetőbe: Ily szomoru
időbe.»</p>
<p>Addig nem vette el a szájától az üveget, a míg jót nem huzott
belőle.</p>
<p>– Hallja, János, mondá (intra parenthesim) Makár úr. Egy szó sem
igaz abból a fuxinból. Négy hivatalos óráig aludtam tőle.</p>
<p>– Mondtam én, hogy ez csak «szabónak méreg, kovácsnak orvosság».
No hát Ádám apó! Ugy-e, hogy élünk?</p>
<p>– Az mindegy, dörmögé Ádám. Ha testileg élek is, de in effigie
ki vagyok végezve.</p>
<p>– No hát mi történt? unszolá Makár. Talán elutasította a
tanácsos úr a folyamodásával? <span class="pagenum"><a name=
"Page_138" id="Page_138">-138-</a></span></p>
<p>– Jaj, dehogy utasított, dehogy utasított! Inkább azt mondta,
hogy olyan szép folyamodás, hogy méltó volna a «Főváros»-ba
kinyomatni. Aztán mindjárt ráirta a hátára, hogy «fiat piscis»,
vagy mit szokás oda írni.</p>
<p>– No hát akkor minden jól van! Mondá Makár úr.</p>
<p>– Magának jól van; de nekem nincs jól.</p>
<p>– Beszéljen hát világosan.</p>
<p>– Jaj, csak meg ne erőtesse magát a sok beszédben, aggoskodék
Zsuzsa néne.</p>
<p>Az öreg szétnézett mogorván. Leránczolta a bozontos
szemöldeit.</p>
<p>– Nem lehetne ezt a sok auditoriumot innen kiexpediálni?
Egyébiránt, mit bánom? maradjanak itt. Úgy is előbb-utóbb kitör a
szeg a zsákból.</p>
<p>A Ritka Panna nem birt már a kiváncsiságával.</p>
<p>– Most mingyaar een aajulok el, ha meg nem tudhassam, mi
törteent vele?</p>
<p>Az Ádám apó összeszedte magát s még egy szíverősítő kortyot
huzva a borospalaczkból, ráadta a fejét:</p>
<p>– Hát, mi türés-tagadás? A biz így van. A mint én korán reggel
felballagtam a városházára, azt mondom a portásnak: itt van-e már a
tekintetes tanácsnok úr? Az már tudta, hogy melyik tanácsnok urat
keresem: azt mondta, csak menjek fel a grádicson, aztán mindig
balra, csak mindig a szaga után: ottan találok egy dupla ajtót,
csak azon rontsak be. Ott is igen jól fogadtak, mindjárt
bejelentettek; nem várakoztattak sokáig. Ott álltam iziben a
tekintetes tanácsnok úr előtt. A tekintetes úr elvette a kezemből a
folyamodást, elolvasta elejitől végig, s azt mondta rá: «bene,
benissime! Nagyon jól van. Kapor Ádám! Kend burokban született,
szerencséje van. Épen van üres hely a szegények házában: embernek
is, asszonynak is, holnap akár mindjárt bele helyezhetik magukat
Kapor Ádám, feleségével együtt, Kömény Zsuzsánnával. Ejnye de jól
összeválasztották a nevüket: nincs valami fiuk? Az bizonyosan
Petrezselyem Jóska volna». <span class="pagenum"><a name="Page_139"
id="Page_139">-139-</a></span></p>
<p>– No, hála a magas egeknek! sóhajtott fel hangosan Zsuzsa
asszony.</p>
<p>– No csak ne ereszd még az égnek a hálálkodásod sárkányát! Most
jön a bökkenő. – Mikor minden megvan. Én már kezet is akartam fogni
a tekintetes urral; de ő azt mondta: «nem, nem engedem a kezemet
megcsókolni»; akkor, csak úgy a háta mögé, azt dobja oda nekem: «No
most még csak egy dolog hiányzik a folyamodás igazságaiból, a mit
kend kifelejtett, de azt majd utólagosan is utána lehet pótolni: –
a házasságlevél, a pap bizonyítványa a felől, hogy Kapor Ádám, meg
Kömény Zsuzsa mikor és hol esküdtek össze, mint férj és
feleség?»</p>
<p>Zsuzsa asszonynak a térdei megroskadtak erre a szóra.</p>
<p>– Én Istenem!</p>
<p>– Hej hogy végig szaladt rajtam a hideglelés erre a szóra! Mondá
Ádám apó. – Mit feleljek? Hazudni nem tudok. – Ha tudnék, sem
segítenék vele senkin. Csak úgy néztem a szoba tetejére, a függő
lámpásra. – A tekintetes úr aztán oly kegyes volt, hogy lendíteni
akart rajtam: «no öreg! régen volt az, ugy-e? De arra csak
emlékszik, hogy melyik évben, miféle napon volt az esküvőjük, s
melyik templomban keltek össze? Hát csak azt diktálja fel, majd én
aztán kiiratom a bizonyítványt a mátrikulából.» – Nagyon kegyes
volt! – Szólnom kellett volna rá valamit. – De nem vitt rá a lélek,
hogy füllentsek. Meg kellett vallanom, hogy biz olyan templom
nincsen a világon, – és hogy minket soha pap nem adott össze.</p>
<p>– Jaj, most mindjárt kiég a két szemem. Rebegé Zsuzsa, a
kötényével takarva el az arczát.</p>
<p>– «Akkor sajnálom önöket jó öreg, így szólt a tekintetes úr. De
a városi statutumok egyenesen azt rendelik, hogy a városi szegények
házában csupán törvényesen egybekelt házastársakat lehet
felvenni.»</p>
<p>– Most már én is halott vagyok. Sóhajtá Zsuzsa asszony.</p>
<p>Az öreg ember végig borzolta az ősz haját a kezével.
<span class="pagenum"><a name="Page_140" id=
"Page_140">-140-</a></span></p>
<p>– Mikor én ezt meghallottam, csak úgy tánczolt körülöttem az a
sok almárium, tele nagy könyvekkel, iráscsomagokkal. Két ablak
helyett négyet láttam magam előtt. A tekintetes úr nyilván azt
hihette, hogy le akarok esni a lábamról, mert odajött hozzám,
megfogta a galléromat, és megrázott emberül: «no hát, vén
toprongyos! Nem tudja kend, hogy ez esetben mi a teendője? Azonnal
czurukkoljon haza: vigye rögtön a Zsuzskáját a paphoz, s a mit
elmulasztott ötven esztendeig, most az ötvenedikben üsse helyre.
Esküdjék meg az élete párjával. Elég soká jártak jegyben. Azóta
csak kiismerhették egymást. Akkor aztán megkapja a pátenst a
szegények házába. De a jó erkölcsöket fenn kell tartani. Ez alól
nincs kivétel. Meg kell házasodni.</p>
<p>– No hát, hisz ez a legegyszerübb dolog. Mondá Makár úr.</p>
<p>– De uram, ha én nekem azt mondták volna, hogy penitencziából
négy kézláb menjek végig a városon s emberi szó helyett röfögjek,
mint ama kőbányai sertés barom: nem esett volna olyan nehezemre,
mint az a regula, hogy én most jöjjek haza s itt valamennyi
ismerősöm előtt a jámbor tisztességes becsületes emberek előtt
mondjam el, hogy az én jó drágám, a kivel én ötven év óta annyi
keserves időt hűségben átéltem: nincs ám velem oltár előtt
megesketve, hogy ezt az ő becsületes arczát örökre megpirítsam, az
ő szemeiből könyeket fakaszszak, a miket nem tudok letörülni, hogy
a kit eddig minden ember úgy becsült meg, hogy «édes Kaporné
asszonyom», ezután az utolsó repedt sarkú polyka is úgy szólítson,
hogy «hallod-e te Kömény Zsuzska!»</p>
<p>Az öregnek a szavát elfojtotta a zokogás. Csak úgy ütögette a
tarkóját az öklével.</p>
<p>– Azt sem tudom, hogy jöttem ki a városházából? hogyan kerültem
az utczára? Csak azt tudom, hogy mikor lépegettem, minden kő ki
akart futni a lábam alól, s azok a nagy házak mind rám akartak
dűlni. A fülemben <span class="pagenum"><a name="Page_141" id=
"Page_141">-141-</a></span> egy tenger zúgott; de azon keresztül is
hallottam az emberek kaczagását. Mind rajtam nevettek: én rám
mutogattak. Hogy menjek én most haza? Mit mondjak, ha kérdezik
miben jártam? Ne adj Isten, hogy a konstábler úrral, vagy a
diurnista úrral összetalálkozzam.</p>
<p>– Pedig jó, hogy épen szembejöttünk a nagy patikánál.</p>
<p>Az ám. Ott volt azon a tájon, a hogy egyszer csak beszakadt a
lábam alatt a föld; én csak azt éreztem, hogy esem lefelé a
Szentgellért tetejéről. Bele a feneketlen semmibe. Csak azt tudom,
hogy meghaltam.</p>
<p>– No, no, Ádám bátya, nem kell kétségbeesni.</p>
<p>– Hiszen már nem mozdulok. Megadtam magamat. Jöhetnek a
férgek.</p>
<h2><span class="smaller">XXI. FEJEZET.</span><br />
MIKOR MÉG ÁDI ÉS ZSUZSIKA VOLTAK.</h2>
<p>Most Zsuzsa asszony lépett oda az emberéhez: megfogta a kezét s
gyöngéden visszaültette a karszékébe. – A szegény, alacsonysorsú
némbernek az arczán csupa jóság volt kifejezve.</p>
<p>– Hát nem úgy van az, édes jó társam! A te asszonyod nem fogja
az orczáját kendőbe takarni a szégyen miatt, se a két szemét nem
fogja kisirni. – Igaz. Úgy van. Mi nem vagyunk egymásnak esküdt
hitvesei. – De hát majd most én mondom el ezt a történetet: hallja
meg, a ki akarja, s aztán dobjon ránk követ, a ki gyalázatot talál
rajtunk. – Épen ebben a hónapban mult annak ötven esztendeje, hogy
ez történt. Én akkor tizenhat éves leány voltam; az én Ádámom pedig
húsz esztendős legény. Mind a ketten itt laktunk a Ferenczvárosban:
az én anyámnak a háza szemközt volt az ő anyjának a házával.
Szerettük egymást, el voltunk egymásnak jegyezve. Úgy volt, hogy a
ránk jövő farsangon meg fogunk esküdni. Már a kelengyém
<span class="pagenum"><a name="Page_142" id=
"Page_142">-142-</a></span> is készen volt s az Ádámnak a moring
pénze. Mind a kettőnk szülői jómóduak voltak: már a hogy
alacsonysorsú emberek között mondják. Az anyám milimári volt; négy
szép tehene állt az istállóban, magam hordtam be a tejet a városba
egylovas szekérrel. Az Ádám anyja pedig hentesné volt, s a fia
vitte az egész üzletet.</p>
<p>– Jaj, hogy hagyhatott fel ezzel a nemes mesterséggel? Szólt
közbe a Szüköl Makár úr.</p>
<p>– Majd elmondom én azt rendén. Azt mondják, hogy «ember tervez,
Isten végez». – Meg hogy «szegény ember akaratját boldog Isten
birja». – Azon a télen januárban mind a kettőnknek meghalt az
anyja. Mintha csak összebeszéltek volna: egy napon halt meg mind a
kettő, egyszerre kisértük ki őket a temetőbe, egymás mellé lettek
eltemetve. Úgy emlékszem rá, mintha most is látnám. Két koszorút
vettünk mind a kettőnek a keresztfájára – téli zöldből, meg piros
csipkebogyókból. Én is árva lettem: ő is. A kettős gyász miatt
elmaradt az esküvőnk a farsangról. Abban reménykedtünk, hogy majd
talán megtartjuk «új kenyérrel», vagy később «új borral». S az
alatt csak úgy az ablakon keresztül beszéltünk egymással, a hogy
tisztességes jegyeseknek illik.</p>
<p>– A biz úgy volt! Erősíté Kapor Ádám.</p>
<p>– Ekkor jött az a márczius 15-ike, a mi nekem is, másoknak is
örökké emlékezetes marad. A Duna árja átszakította a gátakat s két
oldalról rohant a városra. Úgy emlékezem rá, mintha csak az idén
történt volna. – Sötét éjszaka volt. A mi utczánknak csak a végén
pislogott egy olajlámpás.</p>
<p>Egyszer csak ágyúdördülések hangzottak a Duna felől. Én
kiszaladtam az utczára, s az utczaajtóban találkoztam az Ádámommal.
Ő azt mondá, hogy nem lesz semmi baj. Császári pattantyusok
ágyúzzák a megtorlódott jeget Promontornál.</p>
<p>Nemsokára azonban a Szent-Gellért fokáról kezdtek az ágyulövések
megvillanni. Az ágyuk mind a város felé <span class=
"pagenum"><a name="Page_143" id="Page_143">-143-</a></span> voltak
fordítva, hogy a dördülésüktől minden ablak csak úgy csörömpölt.
Hát ez mit jelenthet? Egyikünk sem tudta. Minden lakós kinn volt az
utczán a ház előtt, de még senkinek sem jutott eszébe, hogy
valamerre fusson. Hisz ha jókor tudtuk volna a veszedelmet, volt
lovunk, szekerünk, idején elmenekülhettünk volna.</p>
<p>Egyszer csak azt látjuk, hogy az utczánk sarkán égő lámpásból
két lámpás lesz. Hát már akkor ott volt az árvíz. Annak a tükrében
látszott a második lámpás.</p>
<p>Mi rögtön szaladtunk vissza a magunk házaiba. Első gondolatunk
az volt, hogy a mi értékes holmicskánk van, azt a padlásra
felhordjuk. Én siettem ágynemüt, fehérnemüt felczepelni. Magamra
maradtam. A mi cseléd volt a háznál, az mind elszaladt: ott hagytak
magamra. Azt gondoltam, hogy majd azután is ráérek még a négy
tehenet, meg a lovat az istállóból kiszabadítani. De mire le
akartam jönni a padlásról, már akkor az ajtóragasztóig ért az
árvíz. Én ott rekedtem a padláson. De még oda is utánam jött a víz;
úgy hogy ki kellett másznom a háztetőre.</p>
<p>– Hát nem tudott konstábler után kiáltani? mondá János.</p>
<p>– Hát a tűzoltók? A mentőtársaság? Kérdé Makár úr.</p>
<p>– Volt is akkor konstábler, tűzoltó, mentő-társaság! – A nagy
jéghasábok egymás hegyén, hátán torlódva harsogtak végig az utczán:
csak úgy rengett alattam a ház. Itélet napja volt az! Rettenetes
volt hallgatnom az állatok rémítő bömbölését, a mik az istállóba
rekedtek. Átellenben az Ádám lovai nyerítettek s a sertései
visítottak a halálos vivódásban. Minden állat olyan hangon
ordított, a minőt ember sohasem szokott hallani. Még rettenetesebb
volt, mikor minden elcsendesült. Csak a varjak károgtak.
Egyszer-egyszer valami nagy robaj hangzott, a mint egy ház
összedült az utczasorunkban. Akkor a pesti házak csak vályogból
voltak építve.</p>
<p>S a víz még egyre nőtt. Az utcza sarkán égő lámpás, <span class=
"pagenum"><a name="Page_144" id="Page_144">-144-</a></span> meg az
a másik ott a vízben, mindíg közelebb értek egymáshoz; utoljára
egygyé lettek, nagyot lobbantak: a víz kioltotta a lámpást.</p>
<p>Én felmenekültem a kéményre. Azt tudtam, hogy legtovább kitart,
mert téglából van építve. Annyi lelkem volt, hogy egy fél kenyeret,
meg a nagy kendőmet magammal vittem. Onnan néztem, hogy döntögeti
le a jeges vízözön a házakat körülöttem. Csak azért imádkoztam
akkor is, hogy az átelleni ház, az én kedves Ádámom háza össze ne
roskadjon.</p>
<p>– Hát a propellerek nem jöttek a segítségükre? Meg a
csónakegyletek? szólt közbe Lidi kisasszony.</p>
<p>– Jaj, lelkem kisasszony, mind nem volt az akkor! Hát egyszer,
mikor már a magunk háza is recsegett-ropogott alattam, mit látok?
Az Ádám padlásának az ajtaján, a hol a szénát szokták felvinni,
valami sötét alkotmány nyomul előre. Odáig ért már a víz. Az Ádám
nagy hirtelen a padlásajtót két üres hordóra rászegezte, s azt
tolta ki a vízre. Ő maga ott állt a tetején. Tutajt csinált
magának.</p>
<p>– Az a valami: a tutaj! kiáltott közbe a Frányó.</p>
<p>– Kivált a jeges árvízben! A mint az Ádám meglátott engem a
kéménybe kapaszkodva, oda kiáltott hozzám, hogy csak maradjak
nyugodtan, a míg értem jön a tutajjal. De hát arra gondolni sem
lehetett, hogy azzal a gyarló alkotmánynyal át lehessen vádolni a
jégzajon. Hasztalan volt minden erőködése. Végre egy nagy óriási
jégtábla egészen elzárta az utczát, keresztbe állt a kettőnk háza
előtt. Az utána jövö jéghasábok úgy torlódtak föl a háta mögött,
mint egy sáncz. «No most frissen!» Én hirtelen leugrottam a
háztetőről, rá a jégtáblára, hogy majd átfutok az Ádámhoz. De ő már
a fele útján elém jött, s aztán a kezét nyujtva vezetett a jégen
keresztül a tutajáig. Ott azután magához szorított, megcsókolt,
először életünkben.</p>
<p>– Jajh. Még a sarkamban is meghült a vér, sohajtá a Ritka Panna.
<span class="pagenum"><a name="Page_145" id=
"Page_145">-145-</a></span></p>
<p>– De már most igyekezzünk innen sebtén, mondá az Ádám, mert ha
ez a megrekedt jégsáncz egyszer megindul, összetör bennünket,
tutajostúl. Azzal ő egy hosszú rúddal a kertek felé irányozta a
tutajt, a hol kevesebb volt a jégzaj. Arra lehetett csak haladnunk,
a merre a viz árja sodort. Nekem folyvást arra kellett ügyelnem,
hogy az egyensulyt fentartsam a tutajon. Ha az Ádám balra lépett,
én jobbra léptem. Mikor sűrűbb jég közé szorultunk, akkor kezdődött
a «luláj-machen». Erről sem tud már semmit a mai budapesti ember,
pedig akkor így járták a jeges Dunát egyik parttól a másikig.
Valamennyien szétterpesztett lábaikkal hol jobbra, hol balra
nehezedtek a testükkel «lulaj rechts, lulaj links» így törték a
jeget, s a hol nagyobb jégtábla került elénk, ott kiugrottunk s a
tutajt úgy toltuk rajta keresztül, a míg vizet értünk. Az volt a
«nász-utazás», galambom, szerelmem!</p>
<p>Mindenki áhítattal hallgatta a matróna beszédét.</p>
<p>– Azt hiszem, hogy három éjszaka összeragadt, olyan hosszú volt
ez az út a sötétségben. Az ég fekete volt, alattunk a havas jeges
víz fehér. Végre, mikor szürkülni kezdett az ég, valahol egy partos
dombon, ott a városi homokbányák táján szárazra jutottunk. Ott
kellett megvirradnunk. Hideg, metsző szél fujt. A két üres
hordóból, a padlásajtóból, az én nagy kendőmből, meg az Ádám
köpönyegéből csináltunk egy sátort, ez volt a mi menyegzői
sátorunk. Én hoztam magammal fél kenyeret, ez volt az én kelengyém,
az Ádám hozott el egy darab szalonnát, ez volt az ő móringja.
Együtt, összetéve, ez volt a mi lakodalmi traktánk.</p>
<p>– Minek is menekültünk mi meg akkor? motyogá Ádám apó. Mi
szükség volt két koldussal többnek megmaradni a világon?</p>
<p>– Igaz, hogy koldusok lettünk. Mikor vége volt a nagy
veszedelemnek, mi is visszatértünk a városba, addig jámbor
földmívesek fogták pártunkat. Nem város volt itt, hanem temető.
Elkezdtük keresni a házainkat. De még <span class=
"pagenum"><a name="Page_146" id="Page_146">-146-</a></span> csak az
utczának se találtunk a nyomára, a melyben szülőinknek a lakása
állt valaha. Egy pusztaság volt az egész városrész, beterítve
sárnak ázott falakkal; a tetőket, gerendákat össze-vissza hányta
halomra az árvíz, nem lehetett ottan járni. Minden vagyonunk oda
volt eltemetve abba a rettenetes nagy sárhalmazba. Most valami nagy
piacz van a házaink helyén. Mikor egyszer kutat ástak a piacz
közepén, megtalálták az én koráll nyakkötőmet, a mit az anyámtól
kaptam egyszer karácsonra. Kisütötték róla, hogy pogány korbeli
maradvány s betették a museumba. Ott láttam meg.</p>
<p>– Kezdek a sorsommal kibékülni! sohajtá fel a diurnista.</p>
<p>Az öreg asszony derültebb arczczal folytatá.</p>
<p>– De hát azért még sem voltunk kétségbeesve. Én szerettem az
Ádámot, ő meg szeretett engem, s megesküdtünk egymásnak, hogy soha
el nem hagyjuk egymást. Igaz, hogy nem az oltárnál, nem a
viaszgyertyák fénye mellett, hanem csak egy virágos
kökény-bokornál, a csillagok ragyogása mellett; de azóta is,
valahányszor egy virágzó kökénybokrot látunk, pedig a kökényfa
minden esztendőben kivirágzik, mindig újra eszünkbe jut, hogy mit
esküdtünk akkor egymásnak.</p>
<p>Szüköl Makár szomoruan szólt közbe.</p>
<p>– Hát én még egy kökénybokrot sem láttam virágozni soha.</p>
<p>A Ritka Panna pedig azt az észrevételt tette rá, hogy:</p>
<p>– Bizony pedig héj de sokan vannak, a kiknek a viaszgyertyánál
se jut eszükbe, hogy mit esküdtek előtte.</p>
<p>A Zsuzsa asszonynak szünetet kellett tartani, hogy a szemeit
megtörülgesse. Azután csendesen folytatá.</p>
<p>– Állhattunk volna szolgálatba mind a ketten. Ádám elmehetett
volna henteslegénynek, hisz jól értette a mesterségét; én is
beállhattam volna szobaleánynak. Csinos voltam, ügyes voltam. De
hát nem akartunk egymástól elválni. Inkább együtt tűrtük a
nyomoruságot. Pesten elkezdték <span class="pagenum"><a name=
"Page_147" id="Page_147">-147-</a></span> az ujbólépítkezést, mi
ketten együtt eljártunk napszámba s a mit kerestünk, azt hiven
megosztottuk. Megéltünk belőle. Soha alamizsna-kenyérre, soha
ispitályra egyikünk sem szorult. Ha egyszermásszor az egyikünk
kidőlt a munkából, a másik dolgozott dupla emberszámba.</p>
<p>– Hallja ezt? Lidi kisasszony! dörmögé Paczal János.</p>
<p>– Hát hiszen a mit a törvény elénk szabott, az egyházi esketést
is szerettük volna mi megtartani, folytatá a Zsuzsa asszony, de
soha annyi módunk nem volt, hogy azt meggyőzhettük volna. Elég volt
nekünk annyit megvonni a szánktól, hogy a lakbért félretehessük. Ha
szegények voltunk is, de szerettünk tisztán lakni. Hanem egyszer
még is történt valami, a mi rákényszerített bennünket. Az Úr Isten
megajándékozott bennünket egy kis fiucskával. Most is könybe lábad
a két szemem, ha reá gondolok. Olyan volt, akár egy kis angyal, a
kik ott az oltárképen a Szűz Máriát körülrepkedik; csakhogy épen a
szárnyai hiányzottak. Úgy szerettük mind a ketten. Mikor dolgozni
mentünk, magunkkal vittük.</p>
<p>– Nem volt bölcsőde? kérdé Lidi.</p>
<p>– Dehogy volt! Ha lett volna sem váltunk volna meg a kedvestől.
Egy napon aztán így szólt hozzám az én Ádámom. «Hallod-e, Zsuzsa,
ennek a kis fiunak becsületes nevet kell ám adni, hogy ha egyszer
megnő, ki ne csufolják a többi gyerekek, hogy neki még igazi,
apáról való, neve sincsen. Nekünk egybe kell kelnünk annak rendi
szerint, akárhogyan zsugorgatjuk is meg a hozzávaló költséget.»</p>
<p>Ettől fogva aztán még többet dolgoztunk, én még éjszakával is
megtoldtam a napot. Akkor kaptam rá a mosónő mesterségre. Eljártam
szapulni. Az Ádám meg télen havat is lapátolt. S a mellett úgy
éltünk, hogy hétszámra eldanolhattuk volna: «nem ettem én ma
egyebet, fekete retket, kenyeret!» mégis összekuporgattunk annyit,
a mennyi elég volt a tisztességes menyegzőre, nekem egy
<span class="pagenum"><a name="Page_148" id=
"Page_148">-148-</a></span> menyasszonyruhára, meg a jó
czimboráinknak egy kis áldomásra. A napja is ki volt már tűzve,
vízkereszt utáni vasárnapra.</p>
<p>Itt nagyon elfogta az indulat Zsuzsa asszonyt, össze kellett
szedni minden erejét a további beszédhez.</p>
<p>– Ekkor egy éjszaka a mi kis Jancsikánk nagy hirtelen beteg
lett. Járvány volt az egész utczában. Valamennyi gyerek mind
megkapta, mind belehalt, ő is elment velük. Harmadnapra a mi kis
csevegő piros képű angyalkánk helyett egy kis fehér halottunk volt.
A lakodalomból temetés lett. A menyegzői költség felment a
gyászszertartásra. Ettől fogva aztán nem gondoltunk többet az
esküvőre. Minek már? Kinek kell az? Minket összekötözött erősen a
közös szegénység. Nem volt kinek dicsekednünk, nem volt ki előtt
pironkodnunk. Senki sem törődött velünk a világon, mi sem a
világgal. Így aztán lassacskán megvénültünk, s ha ez a mostani
nyomoruságunk rá nem kényszerít, soha se tudta volna meg senki,
hogy abban a két gyalulatlan deszkakoporsóban, a mit ebből az
udvarból egyszerre kivisznek, nem igazi férj és feleség
feküsznek.</p>
<p>– Oh én édes párom, de igazán mondod! rebegé Ádám apó, zokogva
ölelve át hű élettársát.</p>
<p>S ez aztán ragadós. Kiki borult a szomszédja nyakába, a Lidi a
Csicsonkát ölelte; a Panna a Frányót, a Gagyuláné a Miska czigányt,
egész sírás-verseny támadt, csak a konstábler János tudta megőrizni
hivatalos méltóságát, a Szüköl Makárnak pedig épen kaucsukkal volt
behúzva a szíve az ilyetén érzékeny jelenetek ellen.</p>
<h2><span class="smaller">XXII. FEJEZET.</span><br />
LUKÁCS EVANG. XXI. RÉSZ 4. V.</h2>
<p>Mikor vége szakadt valahogy a nagy siralomnak, azt mondá Makár
úr:</p>
<p>– Hát ez mind igen szép, édes hiveim, hanem ezért a <span class=
"pagenum"><a name="Page_149" id="Page_149">-149-</a></span>
szépséges orrfuvási concertért nektek senki beléptidíjat nem fizet.
A miket Zsuzsa asszony elmondott, azok mind elfogadhatók, enyhítő
körülmények gyanánt; hanem azért ezek mind nem változtatnak semmit
azon a szigorú itéleten, hogy a mit ötven esztendeig
elmulasztottatok, azt most a tizenkettedik órában hozzátok rendbe.
Menjetek szépen a paphoz és tartsátok meg az esküvőtöket, különben
nem nyílik meg előttetek a városi szegények házának az ajtaja.</p>
<p>– Igaz, igaz! kiabáltak minden oldalról a hivek, ráesve Ádámra
meg Zuzsára. Nagyon igaz!</p>
<p>– Igaz! Igaz! Nagyon igaz! rekapitulálta a véleményeket Ádám
apó. Hogy meg kell tenni, a mi nincs meg. Ezt bolond nélkül is
tudom! önök mind úgy beszélnek, mintha az esküvőhöz nem kellene
egyéb, mint egy menyasszony, meg egy vőlegény.</p>
<p>– Hát mi kell még? kérdé Makár.</p>
<p>– Hát az, a mi a háboruviseléshez kell.</p>
<p>– Talán bizony pénz? szólt egész fitymálással a diurnista.</p>
<p>– Hát persze, hogy pénz. Krisztus koporsóját sem őrzik ingyen.
Az esketésért fizetni kell. Stólát kell ám adni.</p>
<p>– Ugyan mennyit kell fizetni?</p>
<p>– Legalább is egy forintot.</p>
<p>Erre általános nevetés támadt.</p>
<p>– Hahaha! Egy forint! Hisz az nem pénz!</p>
<p>– De mikor mink a mai napon annak az egy forintnak sem vagyunk
urai, mondá Ádám apó.</p>
<p>Erre minden jelenlevő büszkén és nagylelküen kapott a zsebéhez.
S aztán lett belőle egy általános egymás szeme közé nézés,
arczoknak elveresedése, mikor nagy zseb, kis zseb, egyik sem adta
elő a kivánatos rongyos egy «flóres»-t.</p>
<p>– Csodálatos! mondá Makár úr, a ki abban a hitben nyult a
mellénye zsebébe, hogy abból egy forintost húz elő, s akkor látta,
hogy az nem más, mint egy árva czigaretta-papir. <span class=
"pagenum"><a name="Page_150" id="Page_150">-150-</a></span> Nagyon
csodálatos, hogy szent-György-napján az egyforintosok hogy eltünnek
szem elől.</p>
<p>Be kellett vallani az egész társaságnak, hogy «actu» mind
valamennyinél hiányzik az a reális egyforintos. «In spe»,
theoriában mindenkinek van több forintja is; de az a tényleges
kezdő egy forint, az a bizonyos «monas», a mi a világot alkotja, az
nincs sehol.</p>
<p>– Micsoda? kiálta ekkor a Frányó. Egy forint? Senkibe sincs egy
forint. Szíp magyarok! No hat csak tót leginnél megtalálja magát az
a ’zegy forint. Én megcsinálom egy forintot.</p>
<p>– Csak nem akarsz tán bankót csinálni? riadt rá Makár.</p>
<p>– Oh nem. Csinálom forintot csak rézbül. Itt van zacskóban
huszonöt nigykrajczáros. Ipen egy forint. Most szedtem össze
kamaradoktul jövő iczakára halas-pinzt. Most odaadok Kapor bacsinak
forintot. ’Z ijjel nem halunk kamaraba.</p>
<p>– Hát akkor hol háltok, te golyhó?</p>
<p>– Hum! szólt ravasz hunyorgással a legény. Van nekünk kegyes
patronus, konstabler úr. Fogunk csinalni nagy larmat utczan, mintha
volnank riszegek. Konstabler úr bekiséri minket rendőrsighez,
becsuknak dutyiba. Ott halunk jó szalman ingyen; jobban, mint
itthon nigy krajczárért. Probaltunk mink mar aztat! Forint
megmaradja magát. Itt van Adam bacsi. Ez már a kenteké. Mehetnek
lakodalomba.</p>
<p>– Istenem! sopánkodék az öreg; hiszen még jegygyűrűt sem tudunk
egymásnak adni.</p>
<p>Erre meg a Ritka Panna ugrott elő.</p>
<p>– Jajh! Ha csak jegygyűrő kell. Van een nekem kettő is. Mert
nekem keet uram is vaót. Az egyik meghótt, a másik megszökött.
Isten nyugtassa meg mind a kettőt. Nincs maa nekem egy csepp
kivaansaagom se ezekhez a gyűrőkhöz: csak az ujjamat szorítják.
Odaadom én azt igen szivesen kigyelmeteknek: viseljeek
egeeszseegvee! <span class="pagenum"><a name="Page_151" id=
"Page_151">-151-</a></span></p>
<p>Azzal nagy erőhatalom mellett lesrófolta a kövér ujjairól azt a
két ezüst gyűrűt, a melynek okozói nyugosznak már, (ki az Úrban, ki
a tömlöczben) s ráerőteté az Ádámra meg a Zsuzsa asszonyra.</p>
<p>– De nekem még csak egy tisztességes öltözetem sincsen, a miben
az Úr szine előtt megjelenhessek, mondá Zsuzsa asszony.</p>
<p>– No az meg az én gondom legyen, szólalt meg a Gagyuláné. Van én
nekem, édes lelkem egy gyönyörüséges szép virágos merinó ruhám, a
miben az urammal megesküdtem. Én már nem viselhetem, mert kihíztam
belőle; de magának ráillik a termetére. A Lidi kisasszony majd
hozzáigazítja.</p>
<p>– Igen! Igen! vállalkozott a Lidi kisasszony. Én varrok főkötőt
is hozzá, a miben a templomba elmehet. Keztyüt, czipőt mind
összeszerzek. Ez az én dolgom lesz.</p>
<p>– Én meg csinálok egy szép menyasszonyi bukétot; csevegé a kis
Csicsonka.</p>
<p>A Gagyuláné továbbra is gondolt. Én adok pereczet, a szomszéd
milimári ád hozzá turót, tepertyűt: pompás lakomát csapunk.</p>
<p>A Pannának ez egy új eszmét adott.</p>
<p>– Hohó! A zsidóasszony, a ki a kisboltban ludfertályt árul,
tudom hogy ád pecsenyét. Én odaadom neki valamennyi hagymámat
érte.</p>
<p>De a Paczal János sem maradt hátra.</p>
<p>– Én csak egy szót szólok a Przepiorka komának s itt lesz a
tormás virsli, a mennyi csak kell. Bor is lesz hozzá.</p>
<p>A Miska czigány is tudott valamit adni.</p>
<p>– Mink meg kitartjuk muzsikával a lakodalmat.</p>
<p>– Úgy bizony! szólt a tenyerébe csapkodva a Panna. Kitartjuk mi
magunk az egeesz lakadalmat, nem szorulunk senki nagy urasaag szeep
graacziaajaara. Ne feljeen semmit Zsuzsa neenő! Mink is ott leszünk
akkó! Veegig muzsikaaltatjuk magunkat az utczaan. Soha se laattak a
Staaczió-utczaaban olyan galoppaadaat! <span class=
"pagenum"><a name="Page_152" id="Page_152">-152-</a></span></p>
<p>– Haj no! Adam bacsi! noszogatá Frányó, könyökkel oldalba
taszigálva az öreget. Csak kicsi kurázsi.</p>
<p>Az öreg azt sem tudta: égen van-e, vagy földön.</p>
<p>– Olyan nevethetnékem van… Mintha belülről csiklandozna valami.
Mit mondasz, te drágám?</p>
<p>Zsuzsa félrefordítá a fejét, a kezét a szája elé téve.</p>
<p>– Oh, én úgy szégyenlem magamat!</p>
<p>Az Ádám eléje lépett, az arcza úgy ragyogott, olyan piros volt,
hogy szinte elmultak róla a ránczok. A kezeit eléje nyujtá.</p>
<p>– Hát megkérjelek szépen? Ennyi tisztességes ember füle
hallatára. Akarsz-e az én hitvestársam lenni? Szeretetből hozzám
jönni? Velem örök hűséget esküdni? Holtomiglan, holtodiglan!</p>
<p>Nagyon érzékeny jelenet volt ez. Azért, hogy a vőlegény és
menyasszony két öreg ember volt, s a násznép csupa koldusokból
állott.</p>
<p>Hanem az a prózai diurnista egészen elrontotta az egész poezist.
Való is az ilyennek szerepet osztani.</p>
<p>Odalépett a két öreg közé s kétfelé tartotta őket.</p>
<p>– Csak rendén! Fiatal szerető pár! Ne olyan sietve! Még nincs
itt a pillanatja az ölelkezésnek. Nem megy ám ez olyan könnyen,
mint a szinpadon, hogy «szeretsz-e?» «szeretlek!» «no hát menjünk a
paphoz!» A szent házasságnak teketóriái vannak. A jegyeseket előbb
háromszor kihirdetik, három vasárnap. Ha pedig mi három hétig
várunk a lakodalommal, azalatt a szegények házában régen
betöltötték az üres helyeket; mert szegények dolgában gazdagok
vagyunk, titeket pedig az alatt Tarafás Bazilius uram kitesz az
utczára. Azért már most hát én következem. Én tinektek se pénzt nem
adhatok, se bukéttal nem kedveskedhetek; hanem azért mégis hozok
valamit, a mire legtöbb szükségetek van. Nálam kitelik az a maga
foltjából. Én rögtön elmegyek a főtisztelendő prépost úrhoz s
kikönyörgöm számotokra a dispensatiót. Azzal aztán holnap mindjárt
mehettek az oltárhoz, megtarthatjátok <span class=
"pagenum"><a name="Page_153" id="Page_153">-153-</a></span> a
lakodalmat, s aztán megkezdhetitek a nászutazást a szegények
házáig. Most szabad már ölelkezni.</p>
<p>De a két öreg nem egymásnak, hanem a közbekerült Makárnak borult
a nyakába, s azt csókolták össze-vissza.</p>
<p>– Köszönöm, köszönöm, dörmögé Szüköl Makár. De az a multkori
csók talán még is jobban esett.</p>
<h2><span class="smaller">XXIII. FEJEZET.</span><br />
A TITKOS KÖLTŐ ÉS AZ Ő HALLGATÓSÁGA.</h2>
<p>Az egész társaság mind sietett kimeríteni a magasztalásai
tárházát Szüköl Makár irányában. Ő volt a csoda jóltevő. – Lám,
hogy még egy diurnistának is lehet jóltevőséget gyakorolni. Van egy
világ, a mit ő is protegálhat. A fénybogárnak is van Sphærája!</p>
<p>– Csak nagyon kérem, hogy ne tessék erről nagyon sokat beszélni,
szabadkozék Makár, mert ha kitudódik, hogy én dispensatiókat
«sollicitálok», azért kemény megrovást fogok kaphatni «hivatalbeli
hatáskör túllépése» miatt, s könnyen «hátralépővé» tétetik a várt
kineveztetésem.</p>
<p>Azzal iparkodott is jelenlétét befejezni.</p>
<p>Azt azonban még sem tartá lelkiismeretbe vágó ténynek, hogy a
Lidi kisasszony kézszorítását elfogadja.</p>
<p>S ez nem olyan illemszabály szerinti kézszorítás volt, a minőt a
«fion» társaságokban szokás váltani, könyököt kifelé, kézfejet
befelé fordítani, hanem igazi, őseredeti, meleg kézszorítás, teljes
izomzattal.</p>
<p>– Van-e önnek ma este üres ideje? kérdé Lidi kisasszony.</p>
<p>– Nekem?</p>
<p>– Eljöhetne hozzám egy csésze theára?</p>
<p>– Én? Ide? A kisasszonyhoz?</p>
<p>Lidi kénytelen volt elmosolyodni a nagy fiú zavarán.</p>
<p>– Hát, lássa: én ma utolsó nap vagyok itt; holnap <span class=
"pagenum"><a name="Page_154" id="Page_154">-154-</a></span> beállok
a divatkereskedésbe, a hol minden ellátást készen kapok: más fog
kiszolgálni; én csak az üzlettel foglalkozom. Még van itthon
maradék theám, maradék rhumom és maradék kétszersültem, azt el kell
fogyasztani.</p>
<p>– Hehehe! Nevetett a másfélszemű emberke. Tehát «kárlátóba». Ma
mindent el kell fogyasztani, hogy tiszta munka legyen. Dehogy van
ma este dolgom. Azaz, hogy van. De nem hivatalos. Hogy ne jönnék
el? Ha kegyed megengedi. Csókolom a kezeit!</p>
<p>Ettől a kitüntető meghivástól egészen szeleburdi lett a Szüköl
Makár.</p>
<p>Szinte látható volt az ellenhatás a Paczal János ábrázatján.
Csak úgy pödörgette a hegyes bajuszát.</p>
<p>Lidi kisasszony vette azt észre.</p>
<p>– Hát Paczal úr nem jöhetne el szintén egy csésze theára?</p>
<p>A szíves meghívás helyreütötte a symmetriát. János abba hagyta a
neheztelő bajuszpedrést. Áttért a kevélykedő pofaszakáll
simogatásra.</p>
<p>– Köszönöm a kegyes meghívást, de máskorra tartom fel ezt a
szerencsét. Miután ma egy igen nevezetes fogáshoz készülök. Ma
megcsípem a Przepiorka Straduariussát.</p>
<p>– Hogyan? hogyan? kérdé Lidi kiváncsian.</p>
<p>– Bocsánat! Ez azon titkok közé tartozik, a miket még Lidi
kisasszony előtt sem tárhatok fel. Csak azért jeleztem a tényt,
hogy holnap aztán senki se csodálkozzék, ha görnyedni fog a
lakodalmas asztal füstölt húsnemüektől, s senki holmi trikókról,
vagy corruptióról ne hallucináljon. Gyerünk, diurnista úr!</p>
<p>S miután neki magának menni kellett, a diurnistát is magával
vitte. Akár csak a pók a legyet.</p>
<p>Vasárnap lévén az idő, az egész társaság kiült a folyosóra s
folytatá a Kaporék szép jövendője fölötti ábrándozást.</p>
<p>Pontban nyolcz órakor kopogtatott Szüköl Makár Lidi kisasszony
kamrácskájának ajtaján.</p>
<p>Nagyon ki volt csipve ez alkalomra. Zergeszínű madapolán
<span class="pagenum"><a name="Page_155" id=
"Page_155">-155-</a></span> inggallér, tarkítva felkantározott
lófejekkel és összetekert lovagkorbácsokkal, volt kihajtva a veres
nyakravalójára: a legujabb façon szerint. A salonkabátja kissé
fényes volt a régiségtől; de a hol a moly lyukat rágott rajta: az
gondosan be volt tópolva. Hogy a czipői közül a jobb lábra valónak
más szabásmintája volt, mint a minőt a bal lábán viselt: az
valószínüleg tévedésnek az eredménye.</p>
<p>Lidi kisasszony már várt reá. A himző-asztal át lett alakítva
theázó-asztallá. Azon volt felhalmozva tányérkákra irósvaj, szalámi
szeletkék, kétszersült, a kellemes illat, a mi a konyhába
belépéskor már megütötte az embernek az orrát, azzal kecsegtetett,
hogy még sült burgonya is lesz!</p>
<p>Ah ez a kedves sült burgonya illat! Mikor az ember egy ilyen
félig barnára pirított fakó ficzkót az öklével kétfelé tör, s aztán
annak a sárga közepéből kipárázó gőz fölé tartja az arczát!
Arabiának minden fűszere elülhet e mellett!</p>
<p>– Kisasszony! Én örök hálára érzem magamat kegyed iránt
lekötelezve. Tudja-e azt kegyed, hogy ez az első eset életemben,
hogy engemet valaki thea-estélyre meghív!</p>
<p>– Az bizonyosan onnan van, hogy kegyed maga nem keresi az
ismeretségeket.</p>
<p>– Az már igaz. Ezt eltalálta. A kiket én ismerek, azokat én nem
szeretem, a kik pedig engem ismernek, azok meg engem nem
szeretnek.</p>
<p>– Látja ön: én az első tekintetre felismertem, hogy önben nem az
a száraz, üres lélek lakik, a kit a külső megjelenés mutat. Én
mernék rá fogadni, hogy ön odahaza, mikor a hivatalból megkerül és
egyedül marad, verseket ir.</p>
<p>– Hahaha! És novellákat úgy-e? De hát honnan találta ezt ki?</p>
<p>– Épen a külső viseletéről. Csak a kiben egy költő vagy egy
művész lakik, az érzi magát feljogosítva nem <span class=
"pagenum"><a name="Page_156" id="Page_156">-156-</a></span> törődni
vele, hogy a kalapja hány helyen van behorpadva?</p>
<p>– No lám! Milyen éles esze van! Mintha nem is varrónő volna! Hát
ha kegyed magától ki nem találta volna, én magam vallottam volna
azt be kegyednek, úgy van biz az! Mikor a karmentőt ledobom a
hivatalban, s a makulatur papirokat, a miknek még a hátára lehet
irni, zsebredugom: nem megyek én se korcsmába, se kávéházba, hanem
sietek haza a szállásomra. Az az egyedüli luxusom, hogy egyedül
lakom. Egy kis padlás-szobában, a minek az ablakából a veres
cserépfödélre, a rézcsatornára van kilátás. Aztán a csatorna szélén
túl emelkedik még föl egy nagy ákáczfának a koronája. Az télen,
nyáron tele van verebekkel. Odagyülnek éjszakára, nagy
csiripeléssel. Az az én hallgatóságom: az én közönségem. Azoknak
olvasom én fel az én költeményeimet, regéimet. S mentől jobban
csiripelnek, annál jobban meg vagyok elégedve: azt hiszem, hogy
nekem kiáltoznak «bravo, bravo, fuora!» Télen, mikor fehér a
háztető a hótól, akkor kenyérmorzsákat hintek az ablakom
párkányára. Arra a verebek oda jönnek, sorba ülnek a párkányra. Ez
az elite publikum; a többiek a hosszú rézcsatornát lepik el: ez a
karzati populé. Én aztán eldeklamálom előttük az én
elmeszüleményeimet: azok hallgatják, a tollaikat rázva, igazgatva,
a fejüket előre-hátra forgatva, akár csak a hölgyek a páholyban, s
aztán mondogatják egymásnak, hogy «ennél bizony akárhány rosszabb
előadást láttunk az arenában». Hát ez az én mindennapi
mulatságom.</p>
<p>– Hát úgy magasabb érzelmi fokon álló lényeknek nem szokta ön a
műveit felolvasni?</p>
<p>– Ugyan hol venném őket?</p>
<p>– Hát például nekem. – Hanem elébb igya meg ezt a csésze theát.
Czukrot, rumot saját tetszése szerint tegyen bele.</p>
<p>– Ha kegyed saját kezével tesz bele «egy» darabot, attól az
nekem egészen édes lesz. Rhum pedig fölösleges a <span class=
"pagenum"><a name="Page_157" id="Page_157">-157-</a></span>
theához, mert ha én egyszer felolvasok valamit, attól egyszerre
ittas leszek, de olyan ittas, mint más ember, ha reggelig
korhelykedett.</p>
<p>– Hát tán hozott is magával valami felolvasni valót.</p>
<p>– A miről még eddig csak az ég verebei tudnak.</p>
<p>– Az nagy megtisztelés lesz rám nézve.</p>
<p>– Higye el, hogy azt senkinek kegyeden kívül meg nem tenném. Ha
százasokkal fenyegetnének, még akkor sem.</p>
<p>Azzal elővont a belső zsebéből egy összehajtogatott papirt, a mi
első tekintetre azt látszott hirdetni, hogy valami adóbevallási iv;
hanem aztán, közelebbről nézve, elárulá, hogy a kitöltött rovatai
valami kötetlen poémát tartalmaznak. Lidi kisasszony leült az ágya
szélére, a Csicsonka fejét az ölébe vonva, nehogy a kis fruska
nevetni találjon, a míg a felolvasás tart.</p>
<p>Makár úr helyreigazítá a manchettjeit és olvasott.</p>
<h3>A BOGÁNCS ÉS A FÁJVIRÁG.</h3>
<p class="center">(Mese.)</p>
<p>Van egy nagy főváros túl a Morva vizén és annak van egy pompás
sírkertje, a melybe csak a nevezetes embereket temetik, a kik vagy
elég gazdagok arra, hogy maguknak márvány siremlékeket
emeltessenek, vagy olyan híresek, hogy az utókortól követelhetik,
hogy az ő szobraikat kőből kifaragtassa.</p>
<p>Azok a híres megholt emberek ott is együtt tartanak, egyik
sorban feküsznek a híres hadvezérek, a kik sok ütközetet
megnyertek, vagy elvesztettek, a mi egyre megy; a másik csoportban
a nagy gyárosok, a kik milliomokat szereztek; megint odább a
közkedveltségű zeneművészek, a kik egymással szembenézve, márvány
kezeikben érczhegedűt tartanak, s úgy várják a nagy karmester
intését, hogy mikor kezdjék rá a tulvilági hármas symphoniát. Egy
sor pedig a költők számára van felhagyva, a kik békében
<span class="pagenum"><a name="Page_158" id=
"Page_158">-158-</a></span> feküsznek egymás mellett: gond van rá,
hogy valami kritikust oda ne temessenek közéjük, a ki őket
háborgathatná.</p>
<p>Egyszer láttam, mikor két híres költőt temettek el ebbe a hosszú
sorba. A dísz-sírhelyet, meg a dísz-emlékkövet a város ajándékozta
a maga költőinek, a kiket holtuk után meg szokott becsülni, hanem
már az, hogy a sírjaikra virágokat is ültessenek, nem a városi
tanács gondja.</p>
<p>Így történt az, hogy az egyik költőnek a sírja virág nélkül
maradt; azon módon, a hogy felhantolták. Nem maradt senkije a
földön, a ki szerette volna. Ez afféle meséket irt, a miken a
gyermekek mulatni szoktak, s a miken a szegény emberek nagyokat
nevetnek, a miket az öreg anyókák szentül elhisznek, azt gondolják,
igaz történet, az okos emberek pedig azt mondják rájuk, hogy
mesebeszéd, bolondság!</p>
<p>Hanem azért a gyerekeknek meg a szegény embereknek csak ő vala a
kedvenczük. Azért is maradt a sírja virágtalanul, mert a
gyerekeknek nem szabad hazulról elcsatangolni, a szegény embereknek
meg más dolguk van, mint hogy ők virágokat ápoljanak a
temetőben.</p>
<p>Annál pompásabb virágágy termett a szomszéd sír tetején, a hol a
másik költő volt eltemetve. Ezt nagyon szerették, mert a szép
asszonyokat magasztalta, s a szép asszonyokkal együtt a czethalat,
meg a selyembogarat, mivelhogy a karcsuságukat a halcsont, a
szépségüket pedig a selyem teszi tökéletessé. Azért is, a ki csak
szép asszonynak akarta magát tartatni a nagy városban, az mind
kiment a költő temetésére s veresre sírta a szemeit.</p>
<p>Hét szép delnő pedig fogadást tett, hogy kedvencz költőjüknek a
sírját teleültetik nefelejtssel, fájvirággal és boglárkával, s
naponkint, a hogy a sor rájuk kerül, egy közülök kimegy a temetőbe,
a közerővel ültetett virágokat megöntözni: ezt nem bizzák a
kertészlegényre.</p>
<p>Meg is tartották a fogadásukat tavasztól nyárig, pontosan és
lelkiismeretesen. A sok fájvirág felnőtt, olyan volt, <span class=
"pagenum"><a name="Page_159" id="Page_159">-159-</a></span> mint
egy ágasbogas gyertyatartó, szép átlátszó üvegforma száraival,
mindenféle színben lángoló virágkelyheivel s ugyancsak hirdette a
költő dicsőségét, a kit az általa felmagasztalt szép asszonyok még
holta után is szeretnek.</p>
<p>Ezalatt a másik sírnak a közepéből pedig kinőtt egy magányos
bógáncs. Nem ültette ezt oda senki. Ez úgy szokott felnőni a
puszták közepén; ez a feledékenység virága. Nem öntözte, nem ápolta
senki, mégis kihajtotta csipkés leveleit, előtolta nagy bozontos
gombalakú virágát, a mi tüskés pikkelyek közül piros bojtot
fejleszt széjjel. Gyönyörű virág ez! Ha olyan paraszt szokása nem
volna, hogy csak az útszélen, meg az avaron szeret tanyázni, rég a
díszkertekben nevelnék üveg alatt.</p>
<p>A fájvirágok a szomszéd síron csúfolódva integettek a tüskés
szomszédhoz.</p>
<p>– Ej ha! De kitett magáért a pórköltő sírja! Milyen szép burjánt
nevelt fel a tiszteletére. Egészen ő hozzá méltó. Hogy tűri meg a
kertész ezt a dudvát a mi közelünkben! Tán egy szamárra vár, a ki
lelegelje.</p>
<p>– Ne csúfolódjatok velem, üvegszárú szép virágok! felelt nekik a
bógáncs. Engem nem ültetett ide ember keze, engem nem öntöz más,
mint az ég harmatja. De én őrzöm az én jó barátomnak a porait magam
jószántából, a kivel értettük egymást. Ő az én dalnokom, én az ő
virága. Mély föld alól törtem elő, s lemegy a gyökerem egész az
alvó poráig, még a vihar se téphet ki innen!</p>
<p>Egyszer aztán, mikor nagyon meleg napok jöttek, azt mondá a hét
öntöző hölgy közül az egyik:</p>
<p>– Ejh, én bizony sajnálom ma befogatni a lovaimat, kifárasztani
a temetőig. Hisz ha egy nap nem kapnak is vizet a virágok, másnap
majd annál jobban esik nekik, ott van a barátném, a numero kettő,
az majd holnap megöntözi.</p>
<p>A numero kettős szép hölgy pedig azt gondolá magában:</p>
<p>– Ejh, ha én ebben a nagy melegben kimegyek a temetőbe, olyan
fejfájást kapok, hogy egész éjjel nem alszom <span class=
"pagenum"><a name="Page_160" id="Page_160">-160-</a></span> tőle.
Hisz holnap majd úgy is megöntözi a numero három.</p>
<p>A numero hármas szép delnő pedig azt mondá magában:</p>
<p>– Ejh, de kár volna ma öntözni, mikor az ujságban az áll, hogy
az időjós nagy esőzést jövendölt. Hisz ott van még a másik hat
barátném, meg a mennyei felhők. Ha nem csurran, cseppen.</p>
<p>A fájvirágokat aztán nem öntözték meg sem a szép hölgyek, sem az
égi felhők, azok lelankadtak, elhervadtak, a sír szélére hajtották
le kókkadt virágkoronáikat; nefelejtsnek, boglárkának még a gyökere
is kiszáradt. A magányos bogáncs pedig embermagasra nőtt a rekkenő
aszályban, daczolva égető nappal és forró szelekkel; szétmeredő
ágain virított a koldusok rózsája teljes pompájában, a mikor én
láttam. Tőle hallottam ezt az egész történetet.</p>
<p>Lidi kisasszony nagy figyelemmel hallgatá a mesét, de még a
Csicsonka is mozdulatlan tudott maradni erre az időre.</p>
<p>A felolvasás alatt egészen átalakult a vézna emberke.
Elfeledteté a hunyorgó félszemét, a savószinű bajuszát, az esetlen
alakját.</p>
<p>– De hisz ez igen szép volt! Mondá Lidi kisasszony.</p>
<p>– Van ilyen több is, mondá Makár, öntudatos arczragyogással.</p>
<p>– Miért nem adja ön ki?</p>
<p>– Kiadni? Hol?</p>
<p>– Valami hírlapban.</p>
<p>– Az Isten engem attól őrizzen meg! Hiszen ha «én» valamiféle
poétai terményt napfényre hoznék, úgy elvernének, mint a kétfenekű
dobot. A kritikusok azt mondanák: «hogy mer meséket irni egy
diurnista?» – a hivatalnokok meg azt mondanák: «hogy mer egy
diurnista meséket irni?» s innen is kidobnának, meg amonnan is.</p>
<p>– Hát csak úgy czél nélkül irogat ön?</p>
<p>– Oh nem, drága szép kisasszony. Elmondom igazán. De nagyon
kérem, hogy el ne mondja senkinek, mert ha <span class=
"pagenum"><a name="Page_161" id="Page_161">-161-</a></span>
kipattan a dolog, holt ember lesz belőlem. Hát – a hivatalfőnököm
ugyanabban a házban lakik, a hol én, ő az első emeleten: én pedig a
padlás-szobában. Annak van egy szép leánya.</p>
<p>– Ahá! Értem.</p>
<p>– Annak szoktam én ezeket az én meséimet elmondani, a mikor a
kertbe lejön – a dajkájával.</p>
<p>– A dajkájával? Hát hány esztendős a kisasszony?</p>
<p>– Úgy három és négy év között lehet. Hát az engem nagyon szeret.
Ha meglát, már messziről kiált elém: «mondjon szép mesét, Makár
bácsi!» Hát majd ha én nekem egyszer annyira felviszi Isten a
dolgomat, hogy a ranglajtorján felkapaszkodom a titkári állásig,
akkor kiadhatom egyszerre a két kötetre szaporodott költői
elbeszéléseimet. Akkor már nem csúfolnak ki érte. Akkorra a kis
leányból is nagy leány lesz. Hát aztán lehet még belőle valami. –
Tizenöt esztendő mulva.</p>
<p>Ilyen emberek is vannak még a világon!</p>
<h2><span class="smaller">XXIV. FEJEZET.</span><br />
«NECESSITAS» MESTER S EGYÉB TITKOK, A MIKET NEM SZABAD TOVÁBB
ADNI.</h2>
<p>A felolvasás idejét azonban nem töltötték a leányok
hivalkodással. A holnapi nevezetes nap sok tennivalóval látta el
őket. A Gagyuláné virágos merino ruháját át kellett alakítani az
«arany menyasszony» termetéhez. Azt a Csicsonka szétfejtette, a
Lidi ujraszabta, s aztán a darabokat ismét a Csicsonkának kellett
összevarrni. A Lidi ezalatt maradék selymekből a főkötőt
illesztette össze.</p>
<p>A Csicsonka kezében nagyon lassan ment az öltögetés. («Nem
szokta czigány a szántást!»)</p>
<p>– Ha nekem is adna Lidi kisasszony tűt, czérnát, meg gyűszűt,
hát talán én is tudnék segíteni a varrásban. Ajánlkozék Makár úr.
<span class="pagenum"><a name="Page_162" id=
"Page_162">-162-</a></span></p>
<p>Lidi kisasszony nevetett rajta. Már csak a tréfa kedvéért is
megtette, hogy előadta Makár úrnak a kivánt varróeszközöket.</p>
<p>De hát nem lett azon mit nevetni. Makár úr olyan szabályszerüen
tudta a tüzögetést, öltögetést, agyonvarrást, sebes-öltést, mint a
legeminensebb szabólegény.</p>
<p>Lidi kisasszony nem titkolhatta el e fölötti csodálkozását.</p>
<p>– Hát már ezt ki tanította önnek?</p>
<p>– Hja! Derék majszterem van nekem! – Az több legénynyel
dolgozik, mint a Nagy-Kristófbeli nagy szabó. Majszter «Necessitas»
nak hívják.</p>
<p>– Sohse hallottam a nevét! Hol van a műhelye?</p>
<p>– Ohó! Ezer műhelye van! Minden utczában van. Csakhogy persze
nincs czégére kiakasztva, mert nincs engedélye a várostól.</p>
<p>– Akkor az nagyon gazdag lehet.</p>
<p>– Nem gazdag az, mert ingyen dolgoztat.</p>
<p>– Hogy én azt nem ismerem.</p>
<p>– Dehogy nem ismeri a kisasszony! Hát mikor egyszer-egyszer
kezdem már magam is észrevenni, hogy a posztó kabátom nagyon kopott
már, a kollegáim nagyon csúfolnak miatta, akkor tanácsot tartok
Necessitas mesterrel. Azt mondja: «édes Szüköl Makár! Te tanultad a
kétszer kettőt, tudod, hogy kilenczet a semmiből nem lehet kivenni:
kölcsönkérni pedig veszedelmes dolog. Tudod mit. Ennek a te
egyetlen salonkabátodnak csak a külseje van megkopva, a belseje
vadonnat új, ha megfordítanák, egészen új kabát lenne belőle.
Csakhogy az ilyen műtétért megint a szabó fog igénybe venni
feltalálhatatlan számú forintokat. Vedd a tollkésedet, fejtsd szét
a kabátot, aztán végy tűt, czérnát és varrd össze szépen magad.
Szüköl Makár megfogadja májszter Necessitas bölcs tanácsát, s így
teremt magának az ócska kabátból új kabátot, egy forint ára új
bélés hozzáadásával.</p>
<p>– Már most tudom, hogy ki az a «májszter Necessitas»?
<span class="pagenum"><a name="Page_163" id=
"Page_163">-163-</a></span> mondá Lidi kisasszony, a min aztán mind
a ketten nevettek.</p>
<p>És valóban nagyon jó segítség volt Lidi kisasszonyra nézve
látogatójának közreműködése. – Ejh! ha az divatba találna jönni,
hogy a thea estélyre meghivott gavalléroknak tűt, czérnát, varrni
valót adnának a kezükbe a bájos delnők, hogy ne unják magukat!</p>
<p>A kakukkos óra azonban már háromnegyedet huhukolt tíz felé, Lidi
kisasszony gyöngéden figyelmezteté a vendégét.</p>
<p>– Nem aggasztja önt a kapuzárás közeledése.</p>
<p>Tudta jól, hogy annak a kapunyitásért járó összeg sem áll a
«dies nefastus»-on rendelkezésére.</p>
<p>– Oh az engem nem aggaszt. Én a kapunyitásért nem fizetek.</p>
<p>– Ingyen teszi meg a házmerter?</p>
<p>– Ingyen nem. De viszonosság alapján.</p>
<p>– Miféle viszonosság lehet az?</p>
<p>– Hát a házmesternek van egy nyomorék fia, a ki nem járhat
iskolába, én azt tanítom irni, olvasni. Ezért aztán kapok
viszonszolgálat fejében szabad mosást, takarítást és kapunyitást.
(«Do, ut des, facio, ut facias». «Adok, hogy adj, teszek, hogy
tégy».)</p>
<p>Lidi kisasszony egészen helyeselte ezt a jogelvet. Ez képezi a
szegényeknek a gazdagságát, «teszek, hogy tégy».</p>
<p>– Hanem bátor vagyok tiszteletteljesen figyelmeztetni a
kisasszonyokat, hogy ezek felől az én mellékes működéseim felől ne
méltóztassanak senkinek beszélni, mert ha ezek kitudódnak, én a
«hivatalos tekintélyt lealacsonyító üzelmek» gyakorlásáért akkora
hivatalos orrot kapok, hogy pályázhatok az állatkerti
elefánttal.</p>
<p>S azzal vigan folyt tovább a munka.</p>
<p>A mai est az egész «zöld paradicsomban» igen hosszúra nyúlt.
Mindenkinek adott valami foglalatosságot a holnapi nevezetes
ünnepség, a Kaporék lakodalma. A Gagyuláné sütötte a pereczet. A
Ritka Panna kukoriczát pattogatott. <span class="pagenum"><a name=
"Page_164" id="Page_164">-164-</a></span> Zsuzsa asszony az Adám
tisztáját vasalta. (Az öregnek korán le kellett feküdni, mert a
kabátját elvitték a szomszéd szabóhoz, hogy új gallért varrjon rá,
a csizmáját pedig a csizmadia komához, a ki azokra új talpat fog
öntetni. Reggelre minden meglesz.</p>
<p>Éjfél felé a Zsigáék is hazakerültek, azok aztán odalenn a
pinczében elpróbálták az új népszerű nótát: «Hallod-e te, kőrösi
kis lány, kőrösi kis lány! kőrösi kis lány!»</p>
<p>A mint ezt a nótát meghallotta a Ritka Panna, mindjárt utána
kezdte dalolni, az elragadt a Gagyulánéra, az ilyen fülbemászó
nótáknak ördöge van, még Zsuzsa néne is el hagyta magát általa
csábítani, a mi aztán a Csicsonkának teljes jogot adott, hogy ő is
hozzá kezdjen a danoláshoz, maga után rántva Makár urat, ki szörnyű
hamis hangon, de becsületes jóakarattal kisérte a dallost, míg
elvégre maga a Lidi kisasszony is belevegyült, szelid pianó zengésű
hangjával, s úgy énekelte az egész zöld paradicsom, hogy «Jaj, jaj,
jaj! Jaj az átkozott! Úgy szeretett, majd megevett, mégis
elhagyott!»</p>
<p>Fogadni lehet rá, hogy a távollevő Frányó és két tuczat
kebelbarátja szintén ugyanezt a nótát harsogtatták végig az utczán,
míg egy jóltevő konstábler valamennyit be nem kisérte az áldott
dutyiba, a hol olyan jól lehet aludni – és ingyen.</p>
<h2><span class="smaller">XXV. FEJEZET.</span><br />
NAGYSZERŰ ELŐKÉSZÜLETEK.</h2>
<p>Elérkezett a nagy nap reggele. A mosókonyha egészen át lett
alakítva. Teknőt, vaskatlant, szapulót felhordtak a padlásra, a
Kaporék asztalához hozzátoldották a Gagyuláné asztalát, s
leterítették szép veres abroszszal.</p>
<p>Annyi mindenféle lett már összehordva, hogy a két asszony, a
Gagyuláné meg a Panna alig győzte elhelyezni.</p>
<p>A Zsuzsi ez alatt a Lidi kisasszony kamrájában volt, azt ott
öltöztették. <span class="pagenum"><a name="Page_165" id=
"Page_165">-165-</a></span></p>
<p>– No lelkem, minden rendben van, mondá Gagyuláné. Többet is
adott az Isten, mint a mennyire számítottunk. Itt a nagy tál tormás
kolbász a konstábler hentesétől, a zsidóasszony egy egész sült
ludat küldött, pedig szegény részt sem vehet a lagzinkban. A
kávébáberli küldött egy kuglófot, meg egy kanna kávét. Pompás
kuglóf! Mandulával, mazsolával sütve. A szatócs átellenből
megemberelt bennünket borral, meg likörrel. – Most látjuk csak,
hogy mennyire szerette a jó Kaporékat minden ember, a ki csak
ismerte.</p>
<p>– Hát a perecz hol van? kérdé Panna.</p>
<p>– Azt majd csak akkor öntjük meg, a mikor az esküvőről
visszajövünk. Addig eláznék.</p>
<p>– No meeg een is hoztam valami csemegeet.</p>
<p>Azzal egy kosár almát leplezett le.</p>
<p>– No még alma is lesz! Milyen szép piros törökbálint! Azt ide
rakjuk egy tányérra, hogy jól lássék.</p>
<p>A két czigánygyerek e közben hordta össze a székeket,
innen-onnan a szomszédból, s rakta az asztal mellé. A hány szék
annyiféle alakú volt.</p>
<p>– Mi nincsen még?</p>
<p>– Poharak nincsenek még.</p>
<p>Erre a szóra nyitott be a Frányó, a hátán egy kosár, tele
mindenféle szinű poharakkal.</p>
<p>– Micsoda? Nincs klázli? Hát e kutya?</p>
<p>Azzal kirakta az asztalra az üvegművészet remekeit. Volt olyan,
a melyikre rózsák, tulipánok, más pedig, melyre nemzeti czimer volt
festve.</p>
<p>– Ez a menyasszonykának. Ez a vőlegénykének. – De össze nem kell
törni, mert üveges visszakapja magának.</p>
<p>Erre a Lidi kisasszony jött elő a benyilóból.</p>
<p>– No! felöltöztettem a menyasszonyt. Olyan, mintha skatulyából
vették volna ki. Húsz esztendővel fiatalabbnak látszik. Senki sem
mondaná, hogy nem igazi «helyre» menyecske. <span class=
"pagenum"><a name="Page_166" id="Page_166">-166-</a></span></p>
<p>Panna kiváncsi volt rá.</p>
<p>– Haat meer nem jön elee? Hadd laatnók.</p>
<p>– Addig nem illik neki kijönni, a míg a násznagyok itt
nincsenek. Aztán még a vőlegény sem került elő.</p>
<p>Gagyulánénak éles hallása volt, neszelte már az öreg
lépéseit.</p>
<p>– Csak emlegetni kell, az is mindjárt itt terem.</p>
<p>Ő volt az, a ki belépett a konyhaajtón – senki más. De pedig
alig lehetett ráismerni. Az arcza simára borotválva, a bajusza
kikenve, a haja megnyírva, oldalra fésülve, a kabátján új bársony
gallér, a zsebéből ezüstcsillámú óraláncz fityegett elő, még a
csizmája is ki volt fényesitve.</p>
<p>– Utczu lelke! kiálta fel Panna. Adaam baatyó! De ki van
csípvel. Az ember majmaj raa se ismeer.</p>
<p>A öreg pironkodva mosolygott, a két keze szétállt, mintha félne
magához hozzáérni.</p>
<p>– Az bizony! Egészen kiforgattak magamból. A borbély szomszéd
úgy megnyírt, úgy megborotvált, hogy nem is merek a fejemhez
nyúlni. A szabó szomszéd új gallért varrt a kabátomra bársonyból. A
csizmadia komám meg új talpat ütött a csizmámra, ki is
fényesítette. Meg utoljára az Iczig, a zsidóasszony fia is
rámerőtetett egy óralánczot. Órájának kell lenni minden vasutinak,
hát hogy láncza is legyen. Most úgy nézek ki, mint egy sáfár.</p>
<p>– Még a bajusza is ki van pederedve, mondá Panna.</p>
<p>– Csakhogy az egyik ága csurgóra áll.</p>
<p>– De annál hegyesebb a másik.</p>
<p>– Az dukál vőleginynek! bizonyozott Frányó. Én is kipödrök
bájuszomat, magam lakodalmakor – majd ha lesz.</p>
<p>– Micsoda? Frányó! Kötődék Panna. Mátka vagy bajusz?</p>
<p>– Hum! Matkat könnyű kapni, de bajuszt nehiz!</p>
<p>Ezenben a klarinétos is előjött a pinczelakásból, a gyerekeket
dorgálva. <span class="pagenum"><a name="Page_167" id=
"Page_167">-167-</a></span></p>
<p>– Hát tinektek, rajkók, hol a hegedűtök? Ma az Ádám bácsinak,
meg a Zsuzsa néninek hegedültök.</p>
<p>A két gyerek sietett a zeneszereit előkeresni az ágy alól. Ott
legjobb helyen vannak.</p>
<p>– Hadd látom, jól van-e stimmolva? Hát te bibast, csak három hur
van a hegedűdön?</p>
<p>– Mert a negyedik leszakadt, menté magát Ferke.</p>
<p>– Hát mért nem mondod?</p>
<p>– Minden nap mondom a dádénak, mindennap azt mondja a dádé, hogy
majd vesz rá hurt, de nem cselekszi.</p>
<p>– Mert mindig akkor kérsz, a mikor nincs.</p>
<p>– Hát akkor kérjek, a mikor «volt?»</p>
<p>– No hát had hallom, hogy huzzátok el azt a szép komáromi
nótát.</p>
<p>A két gyerek fogta az álla alá a hegedűjét s neki ereszté a
vonót.</p>
<p>A komáromi nótának a szövegét is szokták énekelni a
zenészek.</p>
<div class="poem">
<div class="stanza"><span class="i0">«Jaj de sakad ezs a
húr!<br /></span> <span class="i0">Majd meg fizset ezs azs
úr!<br /></span> <span class="i0">Azs úr Isten éltesse<br /></span>
<span class="i0">Azs új házsastársakat!»<br /></span></div>
</div>
<p>– Jaj de jól tudják az ártatlanok! Nagyon jól van! Ezekből
lesznek a csodagyerekek.</p>
<p>Azzal gyöngéden belemarkolt a Miska bozontos göndör hajába.</p>
<p>– Ha meghalok, te rád hagyom Budapest városát!</p>
<p>– Hát nekem mi marad? ingerkedék a Ferke.</p>
<p>Azt pedig pofonlegyinté az apja.</p>
<p>– Ne osztozz! Neked hagyom egész Európát.</p>
<p>– Hát annak a kicsinek odalenn? Szorgoskodék a Miska.</p>
<p>– Arra ne legyen gondod! Az zseni! Annak hagyom az egész
nagyvilágot.</p>
<p>Közbejött a Csicsonka, a ki az anyja fehér ruhájába volt
öltözve. Egy kicsit schleppelt utána, de most épen ez <span class=
"pagenum"><a name="Page_168" id="Page_168">-168-</a></span> a
divat. Három virágcsokrot hozott, a mikért a virágágyainak minden
diszét kifosztotta.</p>
<p>– Itt vannak a bukétok.</p>
<p>– Jól van, kis leányom, mondá Lidi, a menyasszonynak valót vidd
be Zsuzsa néninek, a nyoszolyókét hadd künn. Az egyik nyoszolyólány
te fogsz lenni.</p>
<p>– Hüh de sokra vittem.</p>
<p>Azzal betánczolt a Lidi hálókamrájába.</p>
<p>– No hát Ádám apó, szólt Gagyuláné, egy kis elismerést
provokálva. Meg van-e elégedve a lakodalmas asztallal? Nem jól
felterítettünk?</p>
<p>Az öreg csak a fejét lógatta s az orra hegyét nyomogatta a
mutató ujjával.</p>
<p>– Én még mindig nem hiszem, hogy mi költjük el ezt a
vendégséget.</p>
<p>– Hát mi a tatár?</p>
<p>– Hát – elgázolja a lokomotiv. Mikor hozzá akarunk ülni, egyszer
csak jön: «rum-rum-rum», hamis vágányra került s mindnyájunkat
össze tör-zuz.</p>
<p>– Isten őrizz minket attól!</p>
<p>Megelőző kopogtatás után nyilt az ajtó, jött az egyik násznagy,
a konstábler. Valami táska volt nála, a mit úgy tartott a kezében,
mintha szeretne tőle elszökni.</p>
<p>– Adjon Isten, a mi nincsen. Szólt a beköszöntése.</p>
<p>A mire Panna, magyar szokás szerint, azt felelte, hogy:</p>
<p>– Vegye el, a mi van.</p>
<p>(Értik ez üdvözletváltás alatt: elébb a jót, aztán meg a
rosszat.)</p>
<p>– Hát csak magában jött? szólítá meg Lidi kisasszony. Hát a
másik násznagy hol van?</p>
<p>– Nem vagyok én őrző pásztora a diurnistának, mondá boszusan a
konstábler. Az bizonyosan a dispensatió után szaladgál.</p>
<p>– Bár csak el ne késnék vele.</p>
<p>– Nem kell az félteni. A diurnista olyan pontos, mint
<span class="pagenum"><a name="Page_169" id=
"Page_169">-169-</a></span> a harmadnapos hideglelés. Ha
kieszközölte az irodafőnöknél az indokolt szabadságot, perczre itt
lesz.</p>
<p>– Hát abban a táskában mit hozott?</p>
<p>– Ugyan ne kérdezze Lidi kisasszony. Hisz e miatt késtem magam
is ennyit. De majd megesz a méreg. Már megint esett rajtam egy
«stikk».</p>
<p>– No mondja meg, ki bántotta?</p>
<p>– Hát hol bántanának engemet másutt, mint a hivatalban.
Tegnapelőtt említettem úgy-e, hogy egy képviselő úr az országházban
szörnyen befütötte a poklot a fővárosi rendőrség alá, a mért jobban
nem vigyáz az általánosan elterjedt erkölcstelenségre. Ez a
legszigorúbb rendszabályok alkalmazását vonta maga után. Az
alkapitány úr odahivatott engem magához, s így szólt hozzám:
«hallja maga Paczal János, maga a legszemesebb valamennyi között,
maga ország-világlátott ember, a ki meg tudja külömböztetni a babot
a borsótól, hát most azt vetik a szemünkre a honatyák, hogy a
rendőrség nem ügyel arra, hogy az erkölcstelenség a szükségelt
fokon felül el ne terjedjen a fővárosban. Ennek az előmozdítására
szolgálnak leginkább mindenféle figurák, a mik félig, vagy sehogy
sem felöltözve láthatók a boltok kirakataiban. Ezeknek a nézegetése
csábítja a nemes fiatalságot a gonosz útra, s az okozza, hogy az
ifjak elidegenednek a szent házas élet áldásaitól. Hát már most
járja végig a várost Paczal János és a hol ilyen szeméremsértő
módon leleplezett alakokat talál, azokat rögtön kobozza el. Hiszen
csak tudja, hogy miről van szó? – «Én ne tudnám?» – Rögtön neki
indultam. Estig tele szedtem ezt a nagy tarisznyát, a hol csak egy
boltban találtam kirakva, mind begyürtem, s vittem nagy diadallal
az alkapitány úrhoz.</p>
<p>Lidi kisasszony azt kérdé tétovázva:</p>
<p>– Itt maradhatok én?</p>
<p>– De jó lesz, ha egy kissé félrefordul. – Hát a mint a táskát
kinyitom az alkapitány úr előtt s az belenéz, előbb <span class=
"pagenum"><a name="Page_170" id="Page_170">-170-</a></span> akkorát
kaczag, hogy majd a fején esett ki, azután meg a mestergerendáig
ugrik fel dühében s azt mondja: «Oh maga háromemeletes…!» De csak
háromemeletesnek ne mondott volna. «Mi a fittyengő frányát szedett
maga itten össze! Most rögtön hordja vissza, a kiktől elkobozta.»
Pedig hát én csak jól értettem. Vissza kellett hordanom
szégyenszemre a boltosoknak a figuráikat, de egynek nem akadt
gazdája, az azalatt megbukott, elszökött. Annak a figurája itt
maradt.</p>
<p>Azzal a táskából kihúzta a János a botrányos öltözetlen
alakot.</p>
<p>Hát arra minden ember elkezdett nevetni, a ki csak meglátta.
Csak a Lidi kisasszony nem nevetett, a ki nem nézett oda.</p>
<p>– János bácsi. Hisz ez egy gyerekjátékbaba! Mondá Panna.</p>
<p>De egészen meztelen! kiálta János, nem engedve az
igazságából.</p>
<p>Erre aztán a Lidi kisasszony is elkezdett mosolyogni, s szelid
hangon mondá:</p>
<p>– De édes konstábler úr. Ez egy igen ártatlan portéka, a mivel a
kis leányok játszanak.</p>
<p>– Elhiszem, de azért mégis ez az, a minek a látása a fiatal
embereket a házasságtól visszariasztja.</p>
<p>A rengeteg nagy hahotára kiszaladt a Csicsonka a hálókamrából.
Csak ő nem tudta, hogy min nevetnek, s nagy szemet-szájat tátott, a
mint a konstáblert ott látta a középen állni, a markában egy
nyakánál szorongatott nagy gyerekbábot emelgetve. – A többi meg
mind nevetett.</p>
<p>A János aztán jónak látta alászállni a hivatalos méltóságból s a
Csicsonkának kinálta a babát.</p>
<p>– No nesze! Ezt neked hoztam.</p>
<p>A Csicsonka mélyen megsértődött ez ajándékhozatal által.</p>
<p>– Kell is nekem! duzzogá hátat fordítva. <span class=
"pagenum"><a name="Page_171" id="Page_171">-171-</a></span></p>
<p>– No lám! Ez is elriad tőle. – Hátha nem ez az, a mit össze kell
gyűjteni, akkor én nem tudom, hogy mi az, a mi a fiatalság
erkölcseit megrontja.</p>
<p>Azzal visszadugta a veszedelmes figurát a táskájába.</p>
<p>Lidi kisasszony halk hangon mondá a konstáblernek.</p>
<p>– Önben, úgy látszik, hogy erős satyricus hajlamok vannak.</p>
<p>A konstábler nem felelt rá semmit, csak a bajusza hegyét
pödörgeté és mosolygott. Hát valaki még is kitalálta, hogy ebben a
tévedésben több lesz a malitiosusság, mint a simplexség.</p>
<p>A Csicsonka szeretett volna már más thémáról beszélni.</p>
<p>– Huj, de czifrára fel van öltöztetve a Zsuzsa néni! Még rezgők
is vannak a főkötőjén.</p>
<p>– Úgy illik az egy menyasszonynak, mondá Lidi kisasszony.</p>
<p>– Hát mondja, Lidi néni, miért lett a Zsuzsa néni most egyszerre
menyasszony?</p>
<p>– Azért, mert most épen ötven esztendeje annak, hogy az urával
egybekelt, s most az aranymenyegzőjüket tartják meg.</p>
<p>– Hát miért kell a menyasszonynak, meg a vőlegénynek most a
templomba menni?</p>
<p>– Azért, hogy a pap rájuk adja az áldást.</p>
<p>– S miért kell nekik a pap áldása?</p>
<p>– Azért, mert azt az Isten úgy rendelte.</p>
<p>– Hát ha az Isten úgy rendelte, akkor a pap maga mért nem
házasodik meg?</p>
<p>– Azért, mert hogy ha magának tartaná az áldást, akkor másnak
nem adhatná.</p>
<p>– Hát mondja csak Lidi néni, ha a pap összeesketi a menyasszonyt
a vőlegénynyel, mért nem esketi össze mindjárt a nyoszolyót is a
násznagygyal?</p>
<p>– Jaj, milyeneket tudnak ezek a gyerekek kérdezni! <span class=
"pagenum"><a name="Page_172" id="Page_172">-172-</a></span> Eredj
csak Csicsonka az ablakhoz: nézz ki rajta, nem jön-e még a
concipista úr?</p>
<p>– Hanem azért fél füllel ide hallgatok, hogy mit felel a Lidi
néni az én kérdésemre a János bácsinak?</p>
<p>A Lidi kisasszony azonban nem felelt erre a kérdésre senkinek,
hanem azt mondá, hogy:</p>
<p>– Megyek már a menyasszonyért; ki lehet már neki jönni.</p>
<p>A Csicsonka kinézett az ablakból az utczára.</p>
<p>– Jaj de sok ember van az utczán! Azok bizonyosan a lakodalmas
menetet várják.</p>
<p>Az Ádám bátyó azonban nagyon fitymálva mondá, az ablakból
kinézve:</p>
<p>– Nem tetszik nekem ez a társaság. Nagyon sok konfiskált pofát
látok közötte.</p>
<p>A Lidi kisasszony kivezette kézenfogva az arany menyasszonyt,
diszes nászöltözetében. Kömény Zsuzsa, minden hatvannégy esztendeje
mellett, derék, jól megtermett alak volt: az arcza is abból a
fajtából való, a mi idő jártával megkeményül, de nem ránczosodik:
folytonos munkától egészséges piros szinnel. Aztán minden fogának
birtokában volt még, mert soha forró ételt nem evett, s czukorral
nem élt. Annálfogva a szája nem esett össze.</p>
<p>– Pompásan néz ki.</p>
<p>– Na moj dusu! Kaczki menyecske! kiálták duóban Panna és
Frányó.</p>
<p>Ádám bátya pedig nagy bűnbánattal járult eléje, megfogva a
keztyüit repedésig feszítő kezét:</p>
<p>– Látod, látod, mire jutottunk?</p>
<p>Zsuzsa néne mosolygó bánattal mondá rá:</p>
<p>– Hittük volna-e, hogy ezt valaha megérjük?</p>
<p>– Látod, milyen jó az Isten! Még a rosszat is jóra fordítja. Ha
engem el nem küldenek, a vasúttól, sohasem jutottunk volna el
idáig, hogy a lakodalmunkat megérjük. Minket igazán a nagy
szerencsétlenség kergetett bele a boldogságunkba. <span class=
"pagenum"><a name="Page_173" id="Page_173">-173-</a></span></p>
<p>– Csak már átestünk volna ezen a mai napon.</p>
<p>Közbelépett a Gagyuláné.</p>
<p>– No hát, édes szomszédasszony! Nem megmondtam, hogy kitartjuk
mi magunk, szegény ördögök a kegyetek lakodalmát. Nézzen ide erre
az asztalra, van-e ennél külömb trakta egy herczeg
lakodalmánál?</p>
<p>– Herczege válogatja, mondá rá Ádám bátya.</p>
<p>– Az esik legjobban, szólt Zsuzsa néne, hogy a kik ezt
összehordták, mind igaz szeretetből adták: senki sem tartozott
vele. Nekünk nincs atyánkfia. A ki mellettünk van, mind magunkforma
szegény ember.</p>
<p>– Bizony, ha a szegeeny emberek mind összetartanaanak, az volna
a hatalmas atyafiság! Véleményezé Panna asszony.</p>
<p>Ebbe aztán a Frányó is beleszólt.</p>
<p>– No de ma vigan is leszunk. Nekem mar ugy viszket sarkam. Alig
varok, hogy csardast tanczolhasak menyasszonyal.</p>
<p>– Oh te bohó Frányó, pironkodék Zsuzsa néne: azt a csúfot csak
nem akarod rajtam elkövetni?</p>
<p>– Mi a? Hat magammal csak nem tanczolhatok podzabuczkit? Vagyom
én vőfily. Vőfily tanczolja mindig elsőt menyasszonyal.</p>
<p>Panna sem akart a dévánkodásban hátramaradni.</p>
<p>– De een is megforgatom vőlegeeny uramat! Legalább ha meeg
egyszer elkámficsorodik, legyen rá heles oka, hogy a palotai
menyecske forgatta meg.</p>
<p>– Ez mind igen helyes beszéd, jegyzé meg a konstábler, de csak
az a diurnista uraság jönne már a dispensatióval.</p>
<p>– Jaj! Most jut eszembe! szólalt meg a Gagyuláné. Azt mondta ám
a tekintetes úr, hogy ha esős idő talál lenni, ő majd rábeszél szép
szerével egy omnibuszost, hogy jőjjön ide s szállítsa el a
templomig, meg vissza az egész násznépet.</p>
<p>– No akkoó haat bizonyosan az omnibuszeer jár, mondá Panna.
Akkor kocsival fog ide jönni. <span class="pagenum"><a name=
"Page_174" id="Page_174">-174-</a></span></p>
<p>Lidi kisasszony szorgalmazá Csicsonkát.</p>
<p>– Kis leány! Nem látsz valamerről egy omnibuszt közeledni?</p>
<p>– De bizony látok! Egyenesen erre az oldalra tart.</p>
<p>– Akkor ő jön! vezényelt János. Ennek már egy hatalmas vivátot
kiáltsunk. Álljunk glédába, népek!</p>
<p>S azzal kellő sorban felállítá a társaságot: a két ajtó között.
Elől Ádám a Zsuzsával, utána János a Lidi kisasszonynyal, majd a
Panna Frányóval, végül a Gagyuláné a klarinétossal meg a két
rajkóval.</p>
<p>Zsiga előre a szájába illeszté a klarinettáját.</p>
<p>– Aztán mikor belép, tust húzunk, rajkók! Tudjátok? Azt, hogy
trattara rittiri pimpillimpim!</p>
<p>Hát egyszer csak az őrt álló Csicsonka leugrik az ablakból s
előre szalad nagy ijedten:</p>
<p>– Jaj! Nem omnibusz volt az, a mi megállt a ház előtt, hanem egy
butorszállító szekér: aztán nem a diurnista úr száll le róla, hanem
Tarafás uram, a házi úr!</p>
<p>«Tarafás uram!»</p>
<p>Erre a varázs szóra az egész hadsor felbomlott menten.</p>
<p>– A házi úr! uram segíts! kiáltá Gagyuláné hátra futva.</p>
<p>– Nyakunkon a veszedelem, sipított a Ritka Panna s szaladt a
benyilónak.</p>
<p>– Kánápé! kiáltá Zsiga a gyerekeire! Eldugjátok azt a hegedűt!
Aztán «irgundum gule!» szaladjatok! Iszkiri! A hol lyukat láttok,
oda bebujjatok. Meg ne szuszszanjátok. Ha kérdik, hogy hivnak? Más
nevet mondjatok.</p>
<p>Maga is megvonult a tűzhely szurdikjában.</p>
<p>Az Ádám, a Zsuzsa, a Lidi, meg a János helyükön maradtak.</p>
<p>A Frányó pedig nagy büszkén lépegetett előre-hátra.</p>
<p>– Mit nekem hausherr? Én minden nap megfizetek halaspinzt
nekinek, ő mondja nekem: «karsamadiner!» in mondok neki:
«szervusz!» <span class="pagenum"><a name="Page_175" id=
"Page_175">-175-</a></span></p>
<h2><span class="smaller">XXVI. FEJEZET.</span><br />
TARAFÁS BAZILIUS URAM.</h2>
<p>Köztudomású nemzetgazdászati adat, hogy a fővárosokban nem a
háromemeletes bérpaloták jövedelmeznek legjobban, a mikben a
«legfelsőbb tízezer» lakik, hanem a földszinti házak, a miket a
legalsó tízezerek foglalnak el.</p>
<p>«Necessitas» mester sok legénynyel dolgozik.</p>
<p>Tarafás uramnak két háza van a külvárosban, s azok legalább is
hoznak annyi évi jövedelmet, mint a mennyiért nyilvános árverésen
elkeltek: vagy a mennyibe az építésük került. Mivel hogy vannak
ócska «új» házak is. Ez mindjárt nem lesz paradoxon, ha a
körülményeket felderítjük.</p>
<p>A belvárosban, vagy az Andrássy-uton, vagy az Erzsébet-körúton
új palotát akarnak emelni. A telek helyén van egy régi épület: azt
le kell hordani. A ki a szétbontásra, elhordásra vállalkozik: az
kapja az ócska épületanyagot ingyen. Abból Tarafás uram építtet a
külvárosban új házat. Minden ablakráma, minden ajtó, minden
salugáder, a mi újra bemázolva ott pompázik a trottoir nélküli
utczákban, valaha boldogabb napokat látott az aszfaltozott és
megkeramitozott boulevardok során. Így conserválja az ember a hazai
régiségeket. A saját maga lakta háza Tarafás uramnak négy külömböző
városnegyed emlékeiből van összeállítva: valóságos monumentális
zsibvásár.</p>
<p>Tarafás uram nem tartozik a bevett fogalom szerinti zsugoriak
osztályába, a kik sovány termetükkel, kopott ruhájukkal a gazdag
éhenhalást képviselik. Ő azt a tökéletesített elvet vallja, hogy
mindenki iránt fösvénynek kell lenni, de saját maga iránt
bőkezűnek. Nincs az a vakmerő drámairó, a ki ilyen Harpagont merne
szinpadra hozni, ezzel a gömbölyű termettel, ezzel a kihízott
ábrázattal, keményen kifent fekete bajuszszal és eresznek induló
<span class="pagenum"><a name="Page_176" id=
"Page_176">-176-</a></span> szemöldökkel; begombolva
vadmacska-prémes bundafelöltőbe, agancsfogantyus nádpálczával a
kezében. Aztán a hangjával sem szokott takarékoskodni. Azt is bőven
kiadja, kaphat belőle mindenki.</p>
<p>– Áh, áh! kiálta, a mint a Kaporék konyhájába belépett, a
nádpálczájával tárva ki maga előtt az ajtót. Ez nagyszerű! Mi van
itten? Bankett? Czéh-lakzi? Képviselőválasztás? Házbért nem
fizetnek, hanem vendégeskednek. Kuglófok! Pecsenyék! Boros
battériák! Egész kazal tormás virsli! Pogácsa! Minden! Még kávé is
van. Hisz itt herczegek laknak! Herczegek, a kik henczegnek. Épen
jókor jöttem! Aztán micsoda pompás uraságok! Nem ismerek rátok! Te
vagy az a szegény mosóné, a kinek a két keze kisebesedik a
mosástól, ezekben a fehér keztyükben! Kend meg az a kicsapott
vasúti, a kinek nincs több «egy» kabátjánál. Hanem annak bársony a
gallérja s még óraláncz fityeg a zsebéből. Nagyszerű ez! Merinó
ruha! Majd elrepül a sok pántlikától, fodortól! Pomádét, azt kent
mindenik a hajára, hanem hogy tegnap volt Szentgyörgy napja, azt
senki sem kente a füle mögé. Majd ujra öltöztetlek én benneteket
mindjárt. Mindent lefoglalok.</p>
<p>A fenyegetésnek még nagyobb nyomatékot adott Tarafás uram
pudlija, fürtös fülü fejét a gazdája lábszárai között kidugva, s
élénk duettet folytatva a Vigyázzal, a ki szerencséjére meg volt
kötve az ágy lábához.</p>
<p>Zsuzsa szelid alázattal igyekezett megengesztelni a haragos
uraságot.</p>
<p>– Édes nagyságos úr, hiszen megfizetünk mindent becsülettel. De
hát nekünk is tartoznak mások. Hiszen tetszik tudni, hogy mindenkor
volt készségünk a fizetésre.</p>
<p>– Én nem tudok semmit. A «volt»-ra nem ád a zsidó semmit. Van
pénzetek, vagy nincs? Ha van, fizessetek; ha nincs, ne
vendégeskedjetek. Úgy-e: palotában szerettek lakni? de fizetni nem
szerettek! Úgy-e: ha beesik az eső a padlásról a szobátokba, akkor
szaladtok a házi úrhoz; de ha arany esnék be a padláson keresztül,
akkor nem <span class="pagenum"><a name="Page_177" id=
"Page_177">-177-</a></span> szólnátok róla? Azt gondoljátok, a házi
úr lopta a házát? Nekem kell fizetnem államadót, községi adót,
házbérkrajczárt, keresetadót, pótlékadót, csatornaadót, lámpásadót,
trottoiradót, vízvezetékadót, kéményseprőadót, szemétadót,
közmunkaadót, boltadót, kutyaadót! Nekem kell télen havat
kihordatnom, jeget trottoiron felvágatnom, ha valaki elesik a jégen
a házam előtt, öt forintot fizetnem! Nyáron trottoirt öntöztetnem.
Nekem kell, házat biztosítanom, vakoltatnom, meszeltetnem,
zsindelyeztetnem, fertőzteleníttetnem; ha záporeső megtölti a
pinczét, kiszivattyuztatnom! Nekem kell katonát elszállásoltatnom:
adóivet kitöltenem: vizes kádat, csebreket, lajtorját tüzi
veszedelemhez készen tartanom. Nekem kell ha egy falam kidűl, az
ujraépítésért a közmunkatanácshoz bélyeges beadványban folyamodnom.
Azt gondoljátok, hogy az nekem mind mulatság?</p>
<p>Valóban belefáradt az érdemes úr az expectoratióba, mely a házi
úrnak nevezett martyrok sorsát oly élethűen tárta elé. Mikor már
nem tudott többet, akkor Ádám apó vette fel a szót.</p>
<p>– Édes nagyságos úr! Elismerjük mi, hogy jogos az a kivánsága,
hogy a ki födél alatt lakik, fizessen meg a maga nyugodalmáért a
hajlék gazdájának. Meg is fogunk fizetni. De hát most épen a
legnagyobb szükségben vagyunk. Én hivatalomat vesztettem, nem a
magam hibájából, hanem mások által okozott szerencsétlenségek
miatt. Fizetésem elmaradt, a miből máskor a házbért biztosan
kifizettem. A feleségem, bár egész héten reggeltől éjfélig
dolgozott, még sem tudott pénzt kapni az uraságoktól. Mihelyt
megkapja, azonnal fizetni fog. Legyen nagyságos úr egy kis
várakozással. Gondolja meg, hogy ha az Úr Isten is türelmetlen
volna, s meg akarná velünk fizettetni a bűneink zsoldját: egyikünk
sem maradna élve a világon.</p>
<p>Tarafás uram szélmalmot csinált az öt ujja között a
nádpálczájával.</p>
<p>– Másról beszél Bodóné, mikor a bor árát kérik. Nem <span class=
"pagenum"><a name="Page_178" id="Page_178">-178-</a></span> kell
nekem nagybőjti prédikáczió! Ha nekem prédikáczió kell, megyek a
páter Klinkowströmöt hallgatni. Nekem pénz kell! Azt mondja kend,
hogy nincsen pénzük. Hát ez a nagy traktamentum!</p>
<p>– Ezt mind jószivű emberek adták össze. Épen úgy a ruhaféléket
is, a miket rajtunk lát a nagyságos úr: a mikor megtudták, hogy ma
egybekelésünk napja van.</p>
<p>Tarafás uramnak megállt a szélmalom a kezében.</p>
<p>– Mi az? Kend házasodik? Vén bolond létére?</p>
<p>– Igen is. Megyek egybekelni az én jó öreg élettársammal, a
kivel már ötven esztendőt töltöttünk együtt, búban és
szeretetben.</p>
<p>– Mit? kiálta Tarafás uram, hátratéve mind a két kezét a bottal
együtt. Kendtek nem voltak törvényes házastársak? Ha ezt tudtam
volna, régen kitettem volna a szűrét kendteknek a házamból. Micsoda
szégyen ez a «zöld paradicsomra»!</p>
<p>– Hát hiszen épen azt a szégyenfoltot akarjuk most letörölni,
azért rendeztük ezt a mai menyegzői ünnepséget.</p>
<p>– Hát én nem bánom, rendezzenek kendtek, a mit akarnak, de én a
házamból kidobom kendteket. A retyemutyáikat lefoglalom. Itt van a
butorszállító szekér. A traktájukat is elviszem. A czifra ruháikat
is levettetem. A ki nem tud fizetni, ne járjon selyemben,
bársonyban: ne hordjon óralánczot, meg gyűrűt az ujján.</p>
<p>– Selyemruha, óraláncz, jegygyűrű mind Isten nevében lett nekünk
ajándékozva irgalmas emberektől. Elismerem, hogy az úrnak…</p>
<p>– … Az «úr»-nak?</p>
<p>– A nagyságos úrnak joga van ezekhez; mert most már ez mind a
mienk. Át is fogjuk adni. A mint visszajövünk a szentegyházból,
lerakjuk a tisztességes ruhát, felveszszük a kopottat: én még ezt a
velem együtt élő órácskámat is itt hagyom, a ki annyi éjszakát
virrasztott át velem. Még a lakomához terített asztalt is itt
hagyjuk. Üljön mellé maga a nagyságos úr és lakjék jól. De elébb
elmegyünk <span class="pagenum"><a name="Page_179" id=
"Page_179">-179-</a></span> a templomba, így, a hogy vagyunk és
állunk: Isten engem úgy segéljen.</p>
<p>– Kendből most a pálinka beszél.</p>
<p>– Nagyságos uram! Én olyankor, a midőn az Isten házába készülök,
nem iszom pálinkát. A mi belőlem beszél, a mi ez órában megerősít:
az az én kötelességem. Hetven éves vagyok; mindig kötelességet
tanultam. Voltam katona, voltam vasúti szolga: hozzászoktam a
kemény regulához. De most csak egy regula van előttem: csak egy
kötelesség. Ennek az én hűséges társamnak megadni a becsületét, a
mit ötven éves hű szeretetével tőlem megérdemelt. Ezt a
kötelességemet teljesíteni fogom: s nincs az a földi hatalom, a ki
engemet ebben megakadályozzon!</p>
<p>Az öreg szolgaember valódi hős alakká domborodott ki, mikor ezt
mondta. Zsuzsa asszony elbámulva rebegé:</p>
<p>– Ilyennek még nem láttam az Ádámot soha.</p>
<p>Tarafás uram valami cholerikus nevetést döczögtetett ki a kövér
tokájából erre a mondásra.</p>
<p>– Nincs az a földi hatalom? Talán még a muszka császár sem? No
hát én majd megmutatom kendnek, hogy van olyan földi hatalom, még
pedig a legeslegkisebbik hatalom a földön, a mely kendet ránczba
fogja szedni. Itt van nálam a lefoglalási rendelet a nemfizető
lakók ellen. Konstábler úr! Tessék! Fogja a rendeletet és hajtsa
végre, a mi abban parancsolva van.</p>
<p>No megijedt erre Paczal János.</p>
<p>– Micsoda? Hogy én hajtsam végre az elkobzást a Kaporékon?</p>
<p>Tarafás uram balanczirozó rudnak fogta a két kezébe a gólyafejes
botját.</p>
<p>– Hát micsoda csoda van ebben? Soh’ sem volt még a konstábler
úrnak ilyen kellemes megbízatása?</p>
<p>– Volt rá eset elégszer, hogy assistálnom kellett erőszakos
ellenállás miatt a lefoglalásnál. De már most épen én vagyok a
Kapor Ádámék násznagya. <span class="pagenum"><a name="Page_180"
id="Page_180">-180-</a></span></p>
<p>– Hát bánom is én, hogy micsoda hivatala van még az úrnak a
konstáblerségen kívül.</p>
<p>– De hát hozzon az úr más konstáblert. Ott áll egy a templom
előtt. Miért akarja, hogy épen én legyek annak a rendeletnek a
végrehajtója?</p>
<p>– Expresse az urat választottam ki erre! Mivelhogy az én
házamnál van a szállása s kéznél található.</p>
<p>– No most meg vagyok lőve! dörmögé szomorúan Paczal János.</p>
<p>Lidi kisasszony odalépett hozzá:</p>
<p>– Csak nem fogja ön ezt a rendeletet végrehajtani?</p>
<p>– Mit tehetek? Nekem ez az egyenruha parancsol.</p>
<p>– Hát én inkább ledobnám azt az egyenruhát s mennék zsákot
hordani, mint hogy én akárminő rendeletre elinduljak a koldusokról
letépni a rongyot: olyan koldusokról, a kik jó barátaim.</p>
<p>A konstábler nagyot gondolkodott e szóra, aztán azt mondá
Tarafás uramnak:</p>
<p>– Uram! Engedjen nekem tíz percznyi időt a meggondolásra.</p>
<p>– Tessék! Igazítsuk össze az óráinkat. Az enyimnek a kis
mutatója a hetesen áll. Mikor a kilenczesre ér: itt leszek.</p>
<p>Azzal a kabátja zsebébe csúsztatta a rendeletet.</p>
<p>– Addig körülnézem a szállásokat: miféle károkat tettek a lakók
bennük? hogy azalatt ebből a szobából semmi el ne tünjön, senki el
ne távozzék: azért ön fog felelni, konstábler úr.</p>
<p>– Felelek érte, mondá Paczal János s azzal föltette a
kalapját.</p>
<p>A Ferke czigánygyerek azonban e szóváltás alatt szépen kihúzta
Tarafás uramnak a zsebéből azt a veszedelmes irkafirkát.</p>
<p>Tarafás uram a pinczegádor felé indult.</p>
<p>– Jájh! Sápitozék a klarinétos. A mi szállásunkon <span class=
"pagenum"><a name="Page_181" id="Page_181">-181-</a></span> kezdi.
Ha meglátja, hogy papirossal van beragasztva az ablak, s téglából
van a vaskályhának az egyik lába!</p>
<p>A Frányó odasettenkedett a konstáblerhez, egy-egy kés volt
mindenik kezében.</p>
<p>– Konstábler úr! Mit kapok én, ha ezt a bicsakot ennek a
hausherrnek az oldalbordájába furom! Nem ezt a nagyobbikat: hanem
csak ezt a kisebbiket.</p>
<p>– Három esztendei fegyház.</p>
<p>– Az nekem sok. Hát ha kimegyek a fáskamrába, meggyujtom a
szalmát: csinálok egy kis friss tüzecskét, hogy hausherr
elszaladjon.</p>
<p>– Négy esztendei fegyház.</p>
<p>– Az nekem még sokabb.</p>
<p>– De ne tégy én előttem ilyen merényletekre czélzó
nyilatkozatokat; akkor nekem kötelességem téged letartóztatni,
megvasalni és bekisérni.</p>
<p>Frányó átlátta, hogy ennek fele se tréfa.</p>
<p>– Hiszen nem akarom én ezt megtenni, csak úgy kérdeztem, hogy
nem volna-e jó?</p>
<p>Azzal visszavonult.</p>
<p>Ez alatt azonban a klarinétos odalopózott a pinczelakás
bejáratához, s annak az ajtaját betéve, lezárta azt és lehúzta a
kulcsot, azzal odabiczegett a konstáblerhez: ravasz vigyorgással
mutogatva a kulcsot.</p>
<p>– Rázártam az amáró báró-ra<a name="FNanchor_2" id=
"FNanchor_2"></a><a href="#Footnote_2" class="fnanchor">2)</a> a
pinczeajtót. Most nem tud kijönni. Az alatt a nemes kompánia odább
állhat.</p>
<p>De a János nem volt fogékony e tréfára most.</p>
<p>– Eredj vissza! parancsolá szigorral a klárinétosnak. És nyisd
fel az ajtót rögtön. Még most rendőr vagyok!</p>
<p>A Zsigának szégyenszemre megint fel kelle nyitni a
pínczeajtót.</p>
<p>Pedig milyen jó tréfa lett volna: egy fél napra bezárni a
Tarafás uramat a pinczébe; s az alatt elvégezni az esküvőt,
<span class="pagenum"><a name="Page_182" id=
"Page_182">-182-</a></span> elkölteni a lakomát; s nagy áldomásokat
inni a házi úr egészségére; a míg az a gólyás sinkójával dörömböz a
pinczeajtón.</p>
<p>Az apja helyett most a fia lopakodott oda a Jánoshoz.</p>
<p>– Nini János bácsi, kiloptam a házi úr zsebéből azt a
kutyakaparta irást. Dugja el frissen a kalapja alá!</p>
<p>– Ejnye te pernahajder! riadt rá a konstábler; hát még itt az én
jelenlétemben lopsz? Én nem vagyok «János bácsi», mikor a kalapom
fel van téve; hanem «konstábler úr». No megállj! Elviszlek
Aszódra.</p>
<p>A czigánygyereknek nem tetszett ez a biztatás. Azt már tudta,
hogy Aszódon van az a nevelőintézet, a hol a gyermek-gonosztevőkből
köszörülnek jobb erkölcsű gyémántokat.</p>
<p>Az asszonynép ezalatt összedugta a fejét s valami követ fúttak.
Mindenki a Csicsonkához beszélt, s az meg látszott érteni a dolgot.
Elvállalta a rábizott szerepet. A miért aztán a Lidi kisasszony
megcsókolta az orczáját.</p>
<p>Csak az öreg Ádám apó viselte magát e nehéz percz alatt egész
szenvedőlegesen. Olyan volt, mint egy álmodozó. Magában
dünnyögött.</p>
<p>– «Rum-rum-rum.» Már is hallom a dübörgését. A villamos
csengetyű is szól: «kin-kin-kin-kin». Most ér az utolsó őrházhoz: a
jeladó harang szól, háromszor egymásután: «kiláng-kiláng-kiláng».
Én itt állok a két sin között és nem tudok megmozdulni, ólomból van
a lábam.</p>
<p>Tarafás uram visszajött a pinczegádorból.</p>
<p>– No hisz itt van mit lefoglalni! Egy meztelen poronty! Mindegy!
Az albérlőért a szállásadó a szavatos. No hát konstábler úr! Nézzük
meg az óráinkat. A tíz percz meg van. Végrehajtja ön ezt a
rendeletet?</p>
<p>Akkor hült el aztán, mikor a zsebébe nyulva, azt üresnek
találta.</p>
<p>– Hehej! Kilopták a zsebemből!</p>
<p>– Már megkerült. Itt van nálam, mondá János.</p>
<p>– Derék rendőr! szólt elismerőleg Tarafás uram. <span class=
"pagenum"><a name="Page_183" id="Page_183">-183-</a></span></p>
<p>János nagyot feszített a mellén.</p>
<p>– Kikérem magamnak az észrevételeket a magamviseletéről!
Dicséretet csak előljáróimtól fogadok el.</p>
<p>Ekkor a Csicsonka állta el az útját Tarafás uramnak, letérdelt
eléje és összetette a két kezét könyörögve.</p>
<p>– Édes kedves, aranyos Tarafás bácsi! Áldja meg az a
csillagszemű ur Jézus. Kegyelmezzen meg az én szegény fogadott
szülőimnek, a jó Kaporéknak. Lássa: Nekem se apám, se anyám; a
nagyanyám is a tébolydában. Ha ők pártul nem fognának, a szeméten
kellene elvesznem. Az Isten meg fogja azt önnek fizetni. Önnek is
van bizonyosan kis leánya, vagy kis unokája, az is juthat még
árvaságra. Gondolja meg, hogy az Isten úgy fogja meghallgatni annak
a könyörgését, a hogy kegyed meghallgatja most az én kérésemet.</p>
<p>Tarafás uram e vakmerő beszédre még fel is fujta a pofáit, hogy
a megpukkadáshoz közellétét kifejezze.</p>
<p>– Púh! Hát még te is itt vagy? Még te is megszólalsz? Te
virágáruló leány! Hát mért nem mész gyönyvirágot árulni?
Gyöngyvirágnak meg gyöngyleánynak míndig van keletje. Mit tartod én
elejbém a két tenyeredet? Hát mézeskalácsos vagyok én, a ki
félkrajczárért két puszedlit ád? Takarodj előlem nagy hirtelen!
Mert ha én segítek rajtad, ott marad a csizmatalpamnak fotográfiája
a szép fehér ruhádon.</p>
<p>– Jaj! Megesz! hüledezék a Csicsonka gyorsan elkotródva Tarafás
uram közeléből.</p>
<p>Most aztán maga Lidi kisasszony tette meg az utolsó kisérletet:
odalépett Tarafás uramhoz, szépen körülczirogatta.</p>
<p>– Édes jó Tarafás úr! Kegyedet az Isten megáldotta jó móddal;
nincs arra szorulva, hogy a szegény emberek könnyeivel öntözze a
szép birtokát. Legyen nagylelkű ez alkalommal. Majd meglássa,
milyen jól esik az az ember szivének, ha a nyomorultak áldását
viszi el magával.</p>
<p>Ez meg már épen vaddá tette Tarafás urat. <span class=
"pagenum"><a name="Page_184" id="Page_184">-184-</a></span></p>
<p>– No csak három lépésnyire tőlem frajla! Nekem semmi
érintkezésem sincsen az olyan personákkal, mint maga.</p>
<p>– «Personákkal!» ordíta fel e szóra dühösen a konstábler. Az úr
personának merte nevezni a Lidi kisasszonyt? No hát servus
egyenruha!</p>
<p>Azzal hirtelen levágta magáról a kabátját.</p>
<p>– Nem vagyok konstábler többé; hanem vagyok Paczal János; a ki
elégtételt követel azért a pimasz megbántásért, a mit ön egy
tisztességes hölgyön elkövetett. Hogyan akar az úr velem
megverekedni? Karddal vagy pisztolylyal? Nekem mindegy.</p>
<p>Tarafás uram el volt szörnyedve. A botját hátratéve, abból
harmadik lábat csinált magának s úgy állt ott, mint egy
feldönthetlen tripósz.</p>
<p>A Zsuzsa pedig jajveszékelt.</p>
<p>– Jaj Istenem! Ennek rossz vége lesz! Kisasszony! ne engedje,
hogy kegyed miatt verekedést támasszanak.</p>
<p>– Nagyszerű! Debacchált Tarafás uram. Eredeti! Mondhatnám, hogy
unicum! Egy konstábler pisztolyra, kardra provocálja azt a felet, a
kinek az ügye rá van bizva! Ázsiai állapotok!</p>
<p>A Frányó oda sugott a Jánosnak.</p>
<p>– Nem szereti az ázsiait! Talán amerikai kell neki. Amerikai
párbaj! kövecset kell húzni. A melyik fekete kövecset kihuzza,
felakasztja magát akáczfára. Ne féljen János bácsi! én fehér
kövecset megmelegítem, maga húz először.</p>
<p>– Hát én nem vivok sem európai, sem ázsiai, sem amerikai
párbajt; hanem majd megmutatom, hogy milyen az a retek-utczai
párbaj.</p>
<p>S azzal az ajtó felé indult.</p>
<p>Ádám apó motyogott ébren-álmában.</p>
<p>– Zuhogás, zuhogás, zuhogás! Már itt van… Már látom a két tüzes
szemét közelítni… Most mindjárt fütyülni fog. <span class=
"pagenum"><a name="Page_185" id="Page_185">-185-</a></span></p>
<p>Tarafás uram nádpálczájának agancsfogantyúja madárfejjé volt
kifaragva, olyan elmés szerkezettel, hogy annak a csőre sipnak volt
használható. Az ajtót felnyitva jelt adott az utczára ezzel a
sippal.</p>
<p>– Már fütyült! monda Ádám apó.</p>
<p>Erre a füttyszóra egyszerre rohant be a konyhába négy markos
teherhordó fustélyokkal és istrángokkal ellátva.</p>
<p>Tarafás uram diadalmaskodó tekintettel mondá.</p>
<p>– Szokott rá gondom lenni, hogy magammal hordjam a nyomatékos
argumentumokat. Legények! A ki ellenkezik, azt le kell ütni, aztán
megkötözni. Ilyen a retek-utczai párbaj!</p>
<p>Ez meg már aztán egész vad oroszlánt csinált a Paczal
Jánosból.</p>
<p>– Mit nekem ezek a rongyos csirkefogók? Valamennyit mind
káposztának aprítom gazdástul együtt egy magam.</p>
<p>S azzal kirántotta a kardját.</p>
<p>Nossza rögtön ott termett a Frányó, mind a két kezében egy
villogó hegyes késsel.</p>
<p>– Ne félsz magad János bácsi! Én is voltam katona. Ketten
megvagyunk vitézek! Én meg hasítom belőlük karmonadlit.</p>
<p>– Csak ne fájna a lábam, majd megmutatnám én is, hogy ki vagyok?
Kiabált a Zsiga czigány s avval bebujt az asztal alá.</p>
<p>De még a Vigyázz is elszakítá a madzagát, a mivel az ágy lábához
volt kötve s az meg a Tarafás uram uszkárjának esett neki s bele
kapaszkodott a fülébe.</p>
<p>Tarafás uram felfutott a padlás lépcsőre; onnan kiabált a négy
hordárra.</p>
<p>– Nem kell félni! Védelmi állást kell elfoglalni.</p>
<p>Az asszonynép sikongatva veté magát közbe, mint hajdan a rómaiak
és sabinusok összezördülése alkalmával. A Zsuzsa meg a Lidi a János
karjaiba csimpajkoztak, a Panna meg a Gagyuláné a Frányót fogták
el, míg a Csicsonka a marakodó kutyákat igyekezett szétválasztani;
<span class="pagenum"><a name="Page_186" id=
"Page_186">-186-</a></span> miközben a harczvágyó férfiak dühösen
kiabáltak, hogy ők ma vért akarnak inni!</p>
<p>A Zsiga czigány, négykézláb az asztal alatt, kibukkanó fejével a
veres abroszt felemelve, hörgé gyászjóslatú szóval.</p>
<p>– Most mingyá kiüt a ribillió.</p>
<h2><span class="smaller">XXVII. FEJEZET.</span><br />
A «ZÖLD PARADICSOM» ÉS A «ZÖLD POKOL.»</h2>
<p>Midőn a krizis a tetőpontjára hágott, akkor érkezett meg a «Deus
ex machina», a hogy ez minden classicus drámában elő szokott
fordulni. Könnyen ki lehet találni az előzményekből, hogy ez senki
sem lehet más, mint a többször tisztelt Szüköl Makár úr, a ki
egyedül hiányzott még az összes személyzet közül.</p>
<p>Jött nagy sietve be az ajtón.</p>
<p>Egy ilyen hivatalbeli tekintélynek a megjelenése minden
helyzetben nagy hatással szokott birni. Még a budapesti
hitelszövetkezetnek a gyülésén, sőt a czipészsztrájk constituáló
meetingjén is nagyszerű kalmirozó befolyást szokott gyakorolni egy
hivatalos személynek a megjelenése a fegyvert forgató karok
egyszerre lelohadtak, még a két marakodó kuvasz is elbocsátotta
egymásnak a fülét.</p>
<p>Makár úr pedig nem vett észre semmit az idejöttét megelőző
izgalomból, hanem a mint meglátta az Ádám apót leginkább exponált
helyzetben a középen állni, egyenesen hozzá sietett.</p>
<p>– No öreg! Itt van a dispensatio! Hála legyen a papnak! Most
igazán a papnak legyen hála; mert az adta ki.</p>
<p>Ez jó élcz lett volna; de senki sem mosolyodott el rá.</p>
<p>Makár úr e kedélytelenséget a pillanat komolyságának rótta
fel.</p>
<p>– Gőzerővel ment minden. Mondhatom, hogy extraczúgon jártam.
<span class="pagenum"><a name="Page_187" id=
"Page_187">-187-</a></span></p>
<p>Még ez sem hatott. Ádám apó bámult maga elé, mint a
sóbálvány.</p>
<p>– Ádám apó! kiálta rá Makár, a vállára ütve.</p>
<p>Erre felriadt az öreg s nekilódult.</p>
<p>– Ahó! Itt a vonat! Szaladok a váltóhoz.</p>
<p>– Szalad bizony kend az oltárhoz most mindjárt! Engem csak nem
néz tán lokomotivnak? Ha csak e miatt a kürtőkalap miatt nem.</p>
<p>Most aztán ráismert az Ádám apó.</p>
<p>– Ah, Ah! A tekintetes diurnista úr.</p>
<p>– «Segédfogalmazó», öreg. Igazítá Makár. Ma van a hivatalos
lapban. De az nem tesz különbséget. Hatszáz forint fizetés! No már
most menjünk a templomba. A sekrestyés ott vár.</p>
<p>Az öreg előre-hátra ingadozott, mintha nem tudná, hogy merre
kell neki eldülni?</p>
<p>– Hanem omnibuszt bizony nem kaphattam, mondá Makár. Valamennyi
mind a lófuttatáson van. Minden ember, a kinek egy fölösleges
forintja van, viszi a totalizatörbe.</p>
<p>Nem tetszett neki a kifejezés, a mit a társaság arczán
látott.</p>
<p>– Ni milyen savanyú pofákat vágnak valamennyien arra a szóra,
hogy nincs omnibusz. Valami viczczet kell nekik mondani, hogy egy
kicsit kedvre derüljenek.</p>
<p>Azzal megfogta az öregnek a vállait a két kezével.</p>
<p>– No öreg, mondhatom, hogy nagy fifikus kend! Úgy kalkulálta ki
a dolgát, hogy egy füst alatt tartsa meg az esküvőjét is, meg az
arany lakodalmát is. Ennél csak én voltam fifikusabb; mert én meg
azt tettem, hogy január elsején születtem, s Makárnak
kereszteltettem. És így az ujesztendő napját, a névnapomat, meg a
születésnapomat mind egyszerre tarthatnám meg: – ha valaha
megtarthatnám. Ni még erre sem nevetnek! Pedig ez igazán
humorisztikus ötlet volt. Bizonyosan apprehendálnak, hogy
megvárakoztattam a társaságot. Uraim és hölgyeim! <span class=
"pagenum"><a name="Page_188" id="Page_188">-188-</a></span>
Elismerem, hogy egy kissé elkéstem; de hát ennek is oka van.
Útközben észrevettem, hogy valami húzza a zsebemet lefelé. Az a
pénz.</p>
<p>– «Pénz!» Hangzott Tarafás uram ajkairól.</p>
<p>– Sssssssss! sziszegett egyszerre az egész női társaság.</p>
<p>– Hát az esketési sportula, monda Makár. A huszonöt darab
négykrajczáros. Gondoltam, az még sem lesz illendő, hogy mi a
káplány úrnak a stóláját csupa négykrajczárosokban számláljuk le.
Beváltom én azt egy pénzváltónál egy darab ezüst forintosra.</p>
<p>Most meg egyszerre mind valamennyien elkezdtek neki kézzel
fejjel integetni, hogy hallgasson, ne beszéljen.</p>
<p>Nem értette a dolgot.</p>
<p>– Ni, most meg hogy integet rám valamennyi! Hát ezeket mi lelte?
Azzal késtem el egy kicsit, hogy a legfényesebbet választottam
ki.</p>
<p>Ezzel kivette zsebéből a papirba takargatott egyforintos
monétát.</p>
<p>A Zsiga czigány e veszedelem láttára előmászott az asztal alól s
odalopakodott a Makárhoz, a fülébe sutsutogva:</p>
<p>– Ne beszéljen arról a pinzrül!</p>
<p>– Hát te mit suttogsz a fülembe? Nem vagyok én theátrista, hogy
nekem súgják a szerepemet.</p>
<p>A Zsiga még közelebkről suttogott neki.</p>
<p>– Itt van a zöld paradicsombeli sátán.</p>
<p>– Ne csiklandozd a nyakamat!</p>
<p>Azzal kibontotta a szép fényes ezüst forintost, a két ujja közé
szorítva.</p>
<p>– Úgy-e milyen szép ezüst forintos!</p>
<p>Tarafás uram ez alatt odalépkedett a háta mögé nesztelenül.</p>
<p>– Vége van! suttogá Zsuzsa asszony.</p>
<p>– Már elkapta! mondá Gagyuláné.</p>
<p>– Az övé már! sopánkodott a Panna. <span class=
"pagenum"><a name="Page_189" id="Page_189">-189-</a></span></p>
<p>– Itt van! mondá Makár úr, ledobva az ezüst forintost az
asztalra.</p>
<p>Tarafás uram abban a nyomban rátette a tenyerét.</p>
<p>– Én pedig ezt azonnal lefoglalom.</p>
<p>Makár úr hátra nézett s aztán a maga tenyerével leszorítva
Tarafás uram kezét, azt kérdezé:</p>
<p>– Kihez legyen szerencsém?</p>
<p>– Én vagyok Tarafás Bazilius; a «zöld paradicsomhoz» czímzett
bérháznak a tulajdonosa.</p>
<p>Erre Szüköl Makár azt viszonzá, még jobban ragyogó orczával:</p>
<p>– Én pedig vagyok Szüköl Makár, a «zöld pokolhoz» czimzett
adófelülvizsgáló hivatalnak a segédfogalmazója.</p>
<p>Erre Tarafás uramnak egyszerre nyitva maradt a szája, úgy
visszahökkent.</p>
<p>– Ahán! mondá Makár úr. Ez erős torma volt! Ez nem tetszik neki.
Csavarja az orrát.</p>
<p>– Kérem alássan. Hebegé Tarafás úr, békét hagyva az egy
forintosnak.</p>
<p>– Igen szivesen. Épen kiküldetésben járok. Itt van a zsebemben
az uraságod adóbevallási ive.</p>
<p>Tarafás uramnak most egyszerre nagy mehetnékje támadt.</p>
<p>– Kérem alássan. Nekem most nagyon sürgetős dolgom van, a másik
hat házamnál.</p>
<p>– Majd oda is mind elmegyek. Elébb csak itt jöjjünk tisztába.
Lássuk csak a bevallási ívet. Fáskamra: jövedelme: egy nagy bolond
zérus. Konstábler Paczal János.</p>
<p>János erre a szóra hirtelen felölté az egyenruháját s feltette a
kalapját.</p>
<p>– Parancsra várok.</p>
<p>– Mondja csak: hányan hálnak éjenkint a «zöld paradicsom»
kamrájában?</p>
<p>– Huszonöt napszámos.</p>
<p>– Kérem! Emendált Frányó, én vagyok «olajkáros». <span class=
"pagenum"><a name="Page_190" id="Page_190">-190-</a></span></p>
<p>– Tehát huszonnégy napszámos és egy kereskedő. Fizetnek
naponkint?</p>
<p>– Bizony fizetünk nigy krájczár.</p>
<p>Makár utána számított.</p>
<p>– Négyszer huszonöt az száz. Száz krajczár az egy forint. Egy
évre háromszáz hatvanöt forint. Tarafás úr! Ön eltitkolt az adóalap
kárára házbérjövedelméből 365 forintot. Ezért az 1883-iki LXIV-ik
törvényczikk 100-ik §-a értelmében nyolczszoros birsággal fog
megterheltetni.</p>
<p>Ezzel a szóval rögtön ki lett véve a szive Tarafás uramnak. A
legvékonyabb hangon fisztulázta:</p>
<p>– Kérem alássan, tekintetes úr.</p>
<p>S a meghódított egy forintost vissza akarta nyomni a
markába.</p>
<p>– Mit? Még vesztegetési kisérlet is? Ez is terhelő körülményül
fog felrovatni. Takarítsák le ezt a sok czókmókot az asztalról!</p>
<p>– Kérem alássan, szólt Tarafás úr igen nyájasan. Tessék
otthagyni. Ez a szegény jámbor embereknek a lakodalmához való.</p>
<p>– De nekem hely kell az asztalon, hogy én a «Befund»-ot
megcsinálhassam.</p>
<p>– Jaj, kérem alássan, csak Befundot ne tessék csinálni: esedezék
a megszorult martyrja a házbér beszedésnek s súgva tevé hozzá:
inkább elengedem nekik az egész fertályról való házbért.</p>
<p>A Frányó kegyetlenül ujjongott dühös örömében.</p>
<p>– Ahán! Most akadtál emberedre Bazilicza! Ilyen a
bodzafa-utczai<a name="FNanchor_3" id="FNanchor_3"></a><a href=
"#Footnote_3" class="fnanchor">3)</a> párbaj.</p>
<p>– Halljátok jámbor zsellérek! Hirdeté a szót fenhangon Makár úr.
Ő nagysága, a kegyes házi úr, tekintve a rendkívül nyomasztó
pénzviszonyokat, az idei rossz termést, nagylelküen elengedi
mindnyájatoknak a györgynapi házbért. <span class=
"pagenum"><a name="Page_191" id="Page_191">-191-</a></span></p>
<p>– Kérem, én csak a Kaporékét értettem.</p>
<p>– Most már nem lehet engemet compromittálni. Hivatalos
nyilatkozatot nem lehet kikorrigálni! – Ez fel fog vétetni az
adóbevallási ívbe.</p>
<p>Nosza rohant minden érdekelt fél a nagylelkű háziúrhoz, forró
háláját kifejezni. Zsuzsa, Panna, Gagyuláné, Zsiga czigány a két
fiával, ha mégannyi keze lett volna is, mind elkapkodták volna, míg
ő boszusan rángatta azokat vissza a sűrű csókok elől. A négy hordár
pedig követelte a fellépti díját.</p>
<p>– Menjetek mind a pokolba.</p>
<p>– Oda is követjük a nagyságos urat – két forint napidíj
mellett.</p>
<p>Az általános öröm közepett csak Kapor Ádám tartotta meg a
pessimista nézeteit. Az ilyen becsületességben petrifikált léleknek
volt az iránt érzéke, hogy ebben a kedvező fordulatban kell lenni
valami morális bökkenőnek.</p>
<p>Félrevonta Makár urat s így szólt hozzá:</p>
<p>– De hát, uram, összefér-e az önnek a hivatalos esküjével, hogy
az állam rovására a mi javunkért ilyen egyezséget kössön? Ön
felfedezi, hogy egy háziúr eltitkolt egy adóalapul szolgáló
helyiséget, szabad ezt önnek elhallgatni? csak azért, hogy rajtunk
segítsen?</p>
<p>Makár nagyot hunyorított a behunyt szemével.</p>
<p>– Hiszen nem vagyok én semmiféle adóhivatali segédfogalmazó. Pia
fraus volt az egész. Tudtam, hogy a Tarafással mai nap ilyen
conflictusba jövünk, azért léptem fel ilyen apparatussal. Ma sem
vagyok én egyéb, mint diurnista a kerületi előljáróságnál, s mint
ilyennek semmi bajom vele, ha a háziurak még a kéményüket is
kiadják lakásnak.</p>
<p>– Az már más.</p>
<p>– De már most – más vágányba ne igazítsd öreg a váltót, mert
hátba váglak.</p>
<p>Azzal, nagyobb biztonság okáért betuszkolta az öreget a
hálókamrába. <span class="pagenum"><a name="Page_192" id=
"Page_192">-192-</a></span></p>
<p>– Még egy szóra Tarafás úr.</p>
<p>– Van még valami parancsolat?</p>
<p>– Igen is van. Ennek a boldog párnak szüksége van még egy
násznagyra.</p>
<p>– S az én legyek?</p>
<p>– A «kiadó» násznagy, a ki a menyasszonyt vezeti.</p>
<p>– Értem.</p>
<p>– Azután, mivelhogy az eső esik, nagy a sár, gyalog nem lehet a
templomig menni.</p>
<p>– Hát én vigyem el az egész násznépet a butorszállító
szekeremen, úgy-e?</p>
<p>– És vissza is hozza. – Ha a sekrestyésnek, a ministráns
gyerekeknek pénzt fog osztogatni, azt nem tekintendem
vesztegetésnek.</p>
<p>– Nagyon kegyes.</p>
<p>– És azután, visszatérett, ön fog presideálni a
nászlakománál.</p>
<p>– És az első toasztot is én mondom a boldog párra?
Tökéletes!</p>
<p>– És ön fizeti a czigányokat.</p>
<p>Erre a szóra a Miska a jobbik lábára emelkedett rögtön, s egy
fejjel nagyobb lett. (Mikor szomorú volt, akkor a kurtábbik lábára
szállt le.)</p>
<p>– Rajkók! Hol van a hegedű?</p>
<p>– Ugyan kérem, mondá Tarafás úr, a kezét Makár úr karja alá
öltve, nem tetszett valamikor borbélynak lenni?</p>
<p>– Ha az lettem volna, most is volnék. Miért kérdi?</p>
<p>– Azért, hogy olyan jól tetszik tudni az érvágáshoz.</p>
<p>– Barrrátom! Ez még csak köppölyözés.</p>
<p>– No hát, üsse part. Ha elveszett a fejsze, vesszen a nyele is.
Kitartom a lakodalmat. Hanem aztán holnap benne legyen az
ujságban!</p>
<p>– Arról én fogok gondoskodni.</p>
<p>A haragos, mérges ember, ha egyszer megszelidül, akkor aztán
nagyon megszelidül, s a zsugori, ha egyszer <span class=
"pagenum"><a name="Page_193" id="Page_193">-193-</a></span>
kénytelen megnyitni az erszényét, akkor aztán prédál! Tarafás uram
is ilyen volt.</p>
<p>Magában arra gondolt, hogy a mi ennél a mulatságnál pocsékba
megy, majd kiveti a másik hat háza lakóira. Legyen hát igazi
hajczéczó!</p>
<p>Ekkor aztán kibocsájtá Makár úr Ádám apót a kalodából.</p>
<p>– No vőlegénykém. Most már mehettek az esküvőre, – s onnan aztán
kibontott zászlókkal a szegények házába.</p>
<p>Az öreg megállt a konyha közepén, széttekintve érzékenyen.</p>
<p>– Legyen nekem megengedve búcsút vennem ettől a háztól. (E
szókkal a Zsuzsa kezét a magáéval imára kulcsolta.) Oh te édes
Istenem, a ki annyi csodát tettél én velem, a ki annyi
veszedelemből kiszabadítottál, áldd meg ezt a házat, a hol oly sok
boldog napot eltöltöttem az én kedves társammal együtt. Adjad, hogy
a kik mi utánunk e hajlékban letelepülnek, azok is olyan
megelégedettek legyenek, mint mi voltunk minden időben! – És most,
midőn eljuttattál bennünket a mi életpályánk végső czéljához, a
boldog nyugodalmas szegények házába, legyen áldva mi általunk a te
szent neved, én uram Istenem.</p>
<p>A gyönge szivűek mind sírtak, nem állhatták meg a nélkül.</p>
<p>A Vigyázz kutya is ott állt, a farkát sebesen csóválva, s
felnézett a gazdájára. A szájával nem tudott beszélni, a szemeivel
kérdezé: «hát én velem mi lesz azután?»</p>
<p>Ádám apó elérté a kérdést s megczirógatá a kutyájának a
fejét.</p>
<p>– Ne félj, édes szolgám, nem jutsz árvaságra. Velünk nem
jöhetsz, mert a szegények házában nincs helye kutyának. Van nekem
egy derék jó emberem. Egy láb nélküli koldus, a ki a két kezén jár,
zsámolyra támaszkodva, itt tartja a helyét a templom szegletén.
Annak adlak, az téged meg fog becsülni, s aztán te is segíthetsz
neki a mesterségében. <span class="pagenum"><a name="Page_194" id=
"Page_194">-194-</a></span></p>
<p>A Vigyázz meg volt nyugtatva.</p>
<p>A Pikusz urat nem kellett utasítani, az magától odarepült a Lidi
kisasszony vállára s onnan kérdezgeté, hogy «mit csinál a
kisasszony?»</p>
<p>Tarafás uram pedig elővette a jobbik eszét, s míg a násznép
lassankint kisorakozott a konyhából, nemeskeblű elhatározással
bocsánatot kért a Lidi kisasszonytól a száján kiszalasztott
gorombaságért, mely satisfactio után a János is kénytelen volt
béke-jobbot nyujtani neki.</p>
<p>S a mint így az egyik kezében a Lidi kezét, a másikban a Paczal
Jánosét tartá, olyan furcsán, olyan hamisan sandalgott, hol az
egyiknek, hol a másiknak a szemébe, hogy azoknak el kellett
érteniök az arczjáték titkát.</p>
<p>– Haj haj! sohajta nagyot Paczal János.</p>
<p>– Majd – ötven esztendő mulva… mondá Lidi kisasszony.</p>
<p>Makár úr mindent megfigyelt, mindenkit párjával előre bocsátott,
maga leghátul maradt.</p>
<p>– Ezek hát boldogok, mert már czélt értek, gondolá magában. Ezek
is boldogok, mert remélik, hogy valamikor czélt fognak érni, csak
én vagyok az a fáról leesett fia veréb, a kiről senki sem jegyezte
föl, hogy mi lett belőle, mikor leesett a fáról?</p>
<p>Azzal a felpakolt násznépet a társzekérrel előre bocsátva, maga
gyalog lépést tartott a szekérrel egész a templomig, ott aztán
egyenkint lesegítette szállni a kocsiból, a ki segítségre szorult,
s mikor mind együtt voltak a templom ajtóban, akkor megáldotta
őket, búcsút vett tőlük.</p>
<p>– Nekem sietnem kell a hivatalba, csak délig kaptam
szabadságot.</p>
<p>És azzal elsietett. Még csak részt sem vett a kis lakozásban, a
mi nála nélkül soha sem jött volna létre.</p>
<p>Talán nem is volt igaz, hogy nincs tovább elmaradni engedélye,
de az 575. §. közül valamelyik meginté, hogy «hivatalnoki
tekintélylyel össze nem férő társaságban való mulatozásért»
rengeteg nagy orrokat osztogatnak. <span class="pagenum"><a name=
"Page_195" id="Page_195">-195-</a></span></p>
<p>Az esküvő megtörténtével az egész násznép visszatért a zöld
paradicsomba, s ott a harmadfél czigány zenéje mellett igen jól
mulatának, Tarafás urammal együtt.</p>
<p>Este felé oda került a lábnélküli koldus is a lakodalmas
társaságba. A Vigyázz kutya erővel oda hozta. Tarafás uram annak is
bőkezűen töltögeté a bort, míg utoljára a lábatlan koldus olyan
kedvre derült, hogy együtt járta a Frányóval a csárdást, ez a két
lábán, ő meg a két kezén a két zsámolyával, a hogy ez a jelenet
harmadnap a legderekabb néplapban meg is lett örökítve irásban és
képben, e czím alatt: «koldusok aranylakodalma». Tarafás uram
nagylelkűsége különösen ki volt emelve. Makárról nem volt szó. A
czikket bizonyára ő küldte be – álnév alatt.</p>
<h2><span class="smaller">XXVIII. FEJEZET.</span><br />
AZ EZÜST ÉRDEMKERESZT ÉS A STRADUARIO.</h2>
<p>Lidi kisasszony még a lakodalom nap estéjén átköltözött az új
szállására.</p>
<p>Új társaság, új világrend fogadta ott s abba is gyorsan
beletalálta magát.</p>
<p>Ellentéte volt az mind az eddiginek. A zöld paradicsomban a
szegénység a rongyok között, a divatkereskedésben a selyem és
csipkék között, – ott is a szegénység.</p>
<p>A ki szegény, az a nem az ő számára rendelt fény és pompa között
érzi csak igazán, hogy milyen szegény. S az a leány, a ki még ott
is meg van elégedve a maga szigorú sorsával, erős lelkűnek
született.</p>
<p>Mennyi rigolyát, mennyi szeszélyt, boszantást, hóbortot el kell
viselnie azoktól, a kik a világ pompájában válogatnak.</p>
<p>A czég főnöke bámult rajta, hogy az új «kisasszony» egy hallásra
hogy megtanulja a divatczikkeknek őrült sok elnevezését, a kelmék
szineinek meghatározását, még <span class="pagenum"><a name=
"Page_196" id="Page_196">-196-</a></span> inkább a tökéletes
jártasságát a divat változatos bizarr fordulataiban, s finom
izlését és az árakban való fluctuátiókat. Vajjon hol szerezte
mindezt?</p>
<p>Ott, a hol parancsolnak. Most hasznát veszi itt, a hol
szolgálnak.</p>
<p>Daczára annak, hogy folyton érintkeznie kellett a főváros
leggazdagabb hölgyeivel, még eddig senki sem ismert rá. – Ennek
pedig az a nagyon egyszerű magyarázata, hogy a «legfelsőbb
tízezere» a magyar társadalomnak egyenesen Párisból hozatja a
divatczikkeit. – Ugyan a budapesti divatárú kereskedésekben is
szint azokat kapnák meg, mert a czégek főnökei folyvást
érintkezésben vannak a párisi firmákkal, s minden új találmánya a
divatnak azon a napon látható a pesti kirakatokban, a melyen a
«Printemps» vagy az «Au bon marchée» szalonjaiban. Csak hogy a
párisi háromszor olyan drága, s azt a czímünkre való büszkeség nem
engedi, hogy a mit drágán is megvehetünk külföldön, alacsonyabb
áron szerezzük meg itthon. A pesti divatkereskedésekben csak a
gazdag polgári osztály, meg a szinésznők vásárolnak.</p>
<p>S ezek nem ismerik a hajdani X. Y. grófnőt.</p>
<p>Vannak kivételek is. Igazi előkelő aristocrata hölgyek, a kik
szintén a budapesti czégeknél dolgoztatnak. (Nem készen veszik,
készíttetnek.) Hanem ezek csak a télire költöznek majd be a falusi
kastélyaikból. Addig a Lidi kisasszonynak lehet ismeretlenül
maradni.</p>
<p>Megesik ugyan, hogy egy előkelő «úr» is odavetődik a
divatkereskedésbe, valami megrendelést tenni, meglepetésül
szívválasztottjának s azok egy pillanatra meg is látják a
tanácstartás közben a Lidi kisasszonyt, s aztán nem is titkolhatják
el a főnök előtt azt az észrevételüket, hogy ez a feltünő szépség
mennyire hasonlít egy eltünt grófkisasszonyhoz. Hanem aztán a chef
megmutatja nekik a könyveiből, hogy a kisasszony már tavaly nyár
óta dolgozik az üzlet számára.</p>
<p>Az egykori zöld paradicsom világából csak az egy Csicsonka
<span class="pagenum"><a name="Page_197" id=
"Page_197">-197-</a></span> maradt Lidia mellett, most már azt is
Czilinek hívták, s kihordó-leánynak használták, a többi nem kerül
erre a tájékra.</p>
<p>Egy vasárnap délután azonban, a mikor az üzlet zárva volt, Lidi
kisasszony, szokása szerint, egyedül ült az udvarszobájában, a
midőn kopogtatnak az ajtaján, s a «szabad»-ra benyit János
konstábler.</p>
<p>Nyár volt, csak a délczeg dolmány volt rajta, s annak a
baloldalán ott pompázott a koronás ezüst érdemkereszt. – Csak azt
jött bemutatni.</p>
<p>Végre tehát még is megkapta.</p>
<p>Ezerszer engedelmet kért, hogy a kisasszonyt háborgatni
bátorkodik elegáns szállásán.</p>
<p>– Én itt is csak olyan szegény leány vagyok, a milyen ott
voltam, s örülök, ha a hajdani jó barátok közül valakit
láthatok.</p>
<p>– Tudom, hogy a kisasszony jó szíve érdeklődik a szegények
iránt, a kik olyan nagyon szerették.</p>
<p>Aztán formális rapportot tartott sorba valamennyiről, kinek
mennyire vitte fel Isten a dolgát. A Kaporék jól vannak az
asylumban. A Szüköl Makár is megérte, hogy fizetéses
segédfogalmazóvá lett kinevezve. A Kranyecz Frányó hazament a
feleségét birtokba venni. – És a Przepiorkának Stradiváriusa is
megkerült. – Magáról nem szólt a János.</p>
<p>Erre hát nagyon kiváncsi lett Lidi kisasszony, hogyan került meg
az a boszorkányos hegedű? vagy annak az ára.</p>
<p>– A mikor leutoljára szerencsém volt találkozni a
kisasszonynyal, méltóztatik rá emlékezni, hogy említést tettem
arról, hogy a tolvajt kézre fogom keríteni. Meg is tettem.</p>
<p>– No azt igazán szeretném megtudni, hogyan lehetett?</p>
<p>– Ha nem untatnám vele. Eddig úgy is csak a balfogásaimról
tetszett értesülve lenni. – Hát az így ment végbe. Én szoktam a
hirlapoknak a rendes értesítéseket adni a rendőrség körében
történtekről, a miknek nyilvánosságra <span class=
"pagenum"><a name="Page_198" id="Page_198">-198-</a></span>
hozatala kivánatosnak látszik. A Przepiorka ügyet is én irtam meg,
úgy a hogy megtörtént, hanem aztán azt a következő mesét toldtam
hozzá:</p>
<p>«A szegény hentes látva rászedetését, kétségbeesetten futott egy
itteni (általam megnevezett) hegedűgyároshoz, megmutatni neki a
nyakán veszett hegedűt, a mit kész volt eladni minden árért. A
mester azt mondta neki, hogy ne hamarkodja el a dolgot, az
csakugyan valami ritka régi hegedű, a mi sokat érhet. Azonban,
nagyobb biztosság kedvéért, menjen fel vele Bécsbe, ott van a
karintiai utczában egy nagy hegedű-kereskedő czég, mutassa meg
annak a jószágát. A hentes nem sajnálta a kisérletet, felsietett
Bécsbe. A kereskedő megnézi a hegedűt, s azt kérdi a hentestől:
«Tudja ön, hogy miféle hegedű ez?» – «Nekem azt mondják, hogy
valami Straduarius». – «Még annál is nevezetesebb, az egy
«Dnifloplugár» olasz tyroli készítmény. El akarja ön adni?» – «El
biz én. Mit ád az úr érte?» – «Kétezer ötszáz forintot». – A hentes
egy szót sem szólt többet, ott hagyta a hegedűt, s szaladt haza a
pénzével, nehogy még visszakérjék. – És most ez a tévedésből
hozzánk került hegedű ott pompázik a karinti utczai czég
kirakatában, alája irva: «ára tizenhatezer forint».</p>
<p>Ez a «hiteles» tudosítás megtette körútját valamennyi bel- és
külföldi hirlapban. Elhitte mindenki. A hentes annyi kolduló
levelet kapott, mintha ő nyerte volna meg a nagy ternót. Nehány nap
mulva a budapesti hegedűgyárosnál tudakozódott egy idegen úr a
hegedű történetéről. Mind a budapesti, mind a bécsi kereskedők
értesítve voltak a rendőrség által. Az bizonyította, hogy a hirlapi
tudósítás való. – A következő napon a bécsi kereskedőhöz állít be
egy elegans orosz prémes bundába öltözött finom uraság. Átutazó
hegedűművész s azt mondja, hogy ő szeretné megvenni azt a
kiállított Stradiváriót.</p>
<p>– Az nem Stradivário, mert az Dnifloplugár, még becsesebb
műemlék… <span class="pagenum"><a name="Page_199" id=
"Page_199">-199-</a></span></p>
<p>Az idegen igért érte nyolczezer rubelt. A kereskedő kineveté
vele.</p>
<p>– «Uram, ez egyike annak a nyolcz hegedűnek, a mit Paganini maga
után hagyott. Ez az egy Lipinszky kezén keresztűl jutott
Magyarországba, Lavottához, annak a halála után eltünt, hasztalan
keresték, míg most egy tolvaj tudtán kívül jó üzletet csinált vele
– magának is, de nekem is. Ez az a hirhedett hegedű, a melynek a
«G» húrján Paganini azt a csodálatos «Les clochettes» variatióit
játszotta. Egy garassal nem alább a kiirt árnál.</p>
<p>Az utazó virtuóz és a hegedűgyáros nem tudtak megegyezni, s szét
váltak. Mi erről is tudósítva lettünk a rendőrségnél.</p>
<p>Ettől fogva én mindennap ott voltam kora reggeltől késő estig a
Przepiorka házánál a boltra nyiló szobában.</p>
<p>A harmadik napon jön a hentesboltba egy félmankón tipegő
köhögős, kopott ember s azt mondja, hogy a gazdával akar
beszélni.</p>
<p>– Mit adjak? kérdi a hentes.</p>
<p>A lázár azon kezdi, hogy ő az a szerencsétlen beteg muzsikus, a
kinek a fia az országos zeneiskolában tanult. Ő arra egy apjáról
ereklyében maradt hegedűt bízott. Most olvassa a hirlapokban, hogy
az elvetemedett rossz gyerek azt a drága hegedűt eladta a
hentesnek, ez meg tovább adta egy bécsi kereskedőnek. Ez tisztán
orgazdaság! Ő nem akar biróhoz menni, hercze-hurczát csinálni
(közbe nagyokat köhögött). Hanem azt követeli, hogy a hentesmester,
legalább azt az összeget, a mit a bécsi kereskedőtől kapott, az ő
drága hegedűjeért, a vételáron fölül vele megoszsza. Ellenkező
esetben pert indít s visszaköveteli a beleegyezése nélkül eladott
hegedűt.</p>
<p>Ez volt az én emberem!</p>
<p>A Przepiorka jeladására én rögtön kiléptem a mellékszobából, s a
mankós embert felszólítottam a törvény nevében, hogy kövessen a
kapitányi hivatalhoz.</p>
<p>Erre az egyszerre eldobta a mankóját, s kisült, hogy
<span class="pagenum"><a name="Page_200" id=
"Page_200">-200-</a></span> nemcsak nem nyomorék, köhögős beteg,
hanem egy valóságos akrobata.</p>
<p>No de hát, ha ő akrobata, én meg bucanier voltam. Utoljára a
nagy tusakodásban mégis csak én gyűrtem le őt a földre, s a hentes
segélyével megkötöztem.</p>
<p>Ekkor derült aztán ki, hogy a kelepczébe ejtett csaló egyike a
legveszedelmesebb internationalista félkézkalmároknak, a ki
számtalan furfangos csalást követett el Európa minden fővárosában.
– Ennek kézrekerítéséért nyertem ezt az érdemkeresztet.</p>
<p>– Ez igazán nagyon eszes furfang volt, mondá Lidi kisasszony. S
remélem, hogy ez önnek megérdemlett előléptetésére fog
szolgálni.</p>
<p>– Én azonban ezt nem veszem igénybe, mondá János. Szándékom a
hivatásomat elhagyni s a polgári életpályára térni. Az elevátornál
ajánlanak egy felügyelői állást a számomra, a mi hajlamaimnak
sokkal inkább megfelel.</p>
<p>– Szerencsét fogok önnek hozzá kivánni.</p>
<p>– Bocsánatot kérek, hogy alkalmatlankodtam a kisasszonynak.</p>
<p>– Nagyon örültem rajta. És igen csodálkozom, hogy miután ez a
nevezetes eset olyan régen történt, hamarább nem közölte azt
velem.</p>
<p>– Nem tehettem, mert a legutóbbi napokig a «Veres kereszt»-ben
voltam.</p>
<p>– Mit csinált ön ott?</p>
<p>– A kórházban feküdtem. Azzal a gonosztevővel való tusakodás
közben kilencz késdöfést kaptam, a mik közül nehány életveszélyes
lehetett. Csak a napokban épültem fel egészen.</p>
<p>Lidi kisasszony e szavaknál egészen elfeledkezett magáról, s
megragadva a rendőr kezét mind a két kezével, érzéstől áthatott
hangon rebegé:</p>
<p>– Az Istenért! Vigyázzon ön magára.</p>
<p>A mire a konstábler János, magát mélyen meghajtva azt mondá:
<span class="pagenum"><a name="Page_201" id=
"Page_201">-201-</a></span></p>
<p>– Lidi kisasszony! Erre a kézszorításra sokkal büszkébb vagyok,
mint a mellemen függő érdemkeresztre.</p>
<p>Azzal magát ajánlotta és elment.</p>
<h2><span class="smaller">XXIX. FEJEZET.</span><br />
AZ, A KIT A NŐK BÁLVÁNYOZNAK.</h2>
<p>A háta mögött «Szép Diegó»-nak hivták; de ha meghallotta, sem
haragudott meg érte.</p>
<p>Ős eredeti magyar typus volt. Mikor a huszáregyenruháját
felvette, (tartalékos főhadnagy volt) akkor mintaképe volt egy
daliának, ha pedig darutollas kalappal a fején, lobogós ingujjban,
félvállára vetett dolmánynyal vágtatott végig a gyepen, a
legderekabb csikós vált volna belőle. Frakkban meg épen
ellenállhatatlan jelenség volt: senki sem mondta volna, hogy nem
franczia.</p>
<p>Arról az Y. Y. grófról beszélünk, a ki X. X. grófnőt
elvette.</p>
<p>És ezt is teljes joggal számíthatjuk a gazdag szegények
közé.</p>
<p>Hogy szegény volt, az köztudomású adat. Öröklött birtokát már
húsz éves korára az utolsó kapukulcsig mind elverte. Költséges
utazásokat tett a világ minden részében, s úgy költött, mint egy
herczeg. Mikor az utolsó ezrest is felváltotta, akkor hazajött.</p>
<p>És itthon lett belőle csillaga a magas régióknak.</p>
<p>A kinek semmije sincs, az «szegény», a ki sokat tud költeni, az
«gazdag». A kettő együtt «contradictio in adjecto». És ő tudta ezt
a paradoxont személyesíteni.</p>
<p>Senkinek olyan elegáns garçon lakása nem volt a fővárosban, mint
neki: hangulathiven díszítve külföldről elhozott iparremekművekkel
s a legritkább vadász troféumokkal. Egy nevezetesebb lóversenyről
sem maradt el s saját paripái több ízben fényes versenydijakat
nyertek. A turfon «Capitain Green» volt a felvett neve.
<span class="pagenum"><a name="Page_202" id=
"Page_202">-202-</a></span></p>
<p>Azt mondták, hogy igen nagy összegeket nyert a versenyeken
fogadásokban, a miknek merészsége gyakran meglepő volt. Sohasem a
favoritokra fogadott, hanem olyan paripákra, mikből senki sem nézte
ki a leendő nyertest. És legtöbbször sikerült neki.</p>
<p>Aztán kártyán is mesés szerencséje volt.</p>
<p>Hiresek voltak a párbajai, a melyekben megsebesítette
ellenfelét; kitünő pisztolyozó volt, míg ő maga sohasem kapott
sebet.</p>
<p>Hát még a nőknél? Ő rajta ugyan nem teljesült a példabeszéd,
hogy «szerencsés a játékban, szerencsétlen a szerelemben». A kit
csak ostromolt, azt meg is hódította. Otthon volt minden
kastélyában és palotájában az országnak és a fővárosnak. Ezzel ne
legyen az mondva, mintha a kunyhókat és lebujokat kikerülte volna.
Azokkal is elismerteté ellenállhatlanságát. Vándor chansonette
énekesnő nem utazott át bűntetlenül a magyarok metropolisán.</p>
<p>Végre őt is utolérte a nemesis. Beleakadt a szerelem
hálójába.</p>
<p>A Felvidék egyik legszebb leányába lett szerelmes, a kinek a
kedvéért el tudta hagyni a kártyaklubbot, sőt még a lóversenyeket
is: egy egész nyarat ott töltött a Kárpátok között, a hol az X. X.
grófi család őskastélya állt, s mindennap lehetett őt látni, a
midőn a két grófnő: anya és leánya, kikocsiztak, paripáján a hintó
mellett ügetni.</p>
<p>Őszre bekövetkezett a komoly nyilatkozás pillanatja.</p>
<p>Egy holdvilágos estén, a hattyús tó partján sétálva, ezt mondá
szép Diegó a grófkisasszonynak:</p>
<p>– Milyen kár, hogy nincs itt ezen a tóparton két pálmafa.</p>
<p>Erre a szóra a nyomukban járó társalkodónő jónak látta
hátramaradni, olyan ürügy alatt, mintha fénybogarakat szedne a
fűből.</p>
<p>Ez nyilatkozat volt.</p>
<p>A mai búcsú-ebéden ugyanis utazási élményeiből a <span class=
"pagenum"><a name="Page_203" id="Page_203">-203-</a></span>
következő adomát mesélte el Y. Y. gróf az asztaltársaságnak.</p>
<p>«Tananarivában abból áll a házassági szertartás, hogy a
házasulandó ifju és leány felmászik két egymás közelében álló
pálmafára. Akkor aztán mind a kettőnek rokonai pálmaháncsból
sodrott köteleket hurkolnak a két sudárfa derekára, s elkezdik
azokat egymáshoz közel húzni. Ha annyira tudják húzni, hogy a két
pálmafa koronája egymáshoz ér, akkor kész a szent házasság, ha
elszakad a kötél, akkor nem lesz belőle semmi.»</p>
<p>Ennek a megtudása után kétségtelen a jelentése az ifju hős által
tett nyilatkozatnak.</p>
<p>– A két pálmafa itt van, mondá a grófleány, de elég erős-e a
pálmaháncs-kötél?</p>
<p>– Olyan nehéz az egyik pálmát meghajtani?</p>
<p>– Talán nehéz, talán könnyű. Minden a másik pálmán áll. Én három
igéretet kérek öntől, hogy nem fog szerencsejátékot játszani; hogy
nem vív párbajt és hogy nem csal meg.</p>
<p>Az ifju hős térdre bocsátkozék s a csillagokra esküdött, hogy
meg fogja tartani mind a három kivánatot.</p>
<p>És aztán, hogy bekövetkezett az ősz, akkor is gyakran felrándult
az ifju hős a Kárpátok közé, elmulasztotta az őszi lóversenyek
napjait, az erdélyi medvevadászatokat, a versenyparipáiért
bánatpénzt fizetett. Nem beszélt többet a kalandjairól, hanem a
magas politikával foglalkozott. Határozott pártállást foglalt el, s
megigérte, hogy a párt jelöltjének érdekében mind szóbeli, mind
pénzbeli áldozatokra kész leend. Egyszóval egész komoly férfiuvá
lett. A gazdálkodás iránt is fölöttébb érdeklődött. A
komlótermelést kivánta a Felvidéken meghonosítani, s nagy
tanulmányokat tett a gazdasági szeszfőzés terén, melytől e vidék
felvirágoztatását reméli. Arra pedig nem volt rávehető, hogy
kártyát vegyen a kezébe.</p>
<p>Egy téli reggelen aztán, mikor ismét egy hosszabb tartamú
látogatás után búcsút vett a fiatal gróf, a kit mindenki
<span class="pagenum"><a name="Page_204" id=
"Page_204">-204-</a></span> a grófkisasszony jegyesének tartott: a
Miskolcznál keresztező vonat a következő tartalmú levelet hozta a
grófkisasszony számára:</p>
<p>«Mélyen tisztelt grófnő!»</p>
<p>«Én nem vagyok a kegyed fennkölt hajlamaira érdemes. Kegyed egy
szent, én pedig egy elkárhozott. Én a kegyed anyját veszem nőül.
Vesse ki a semmibe az emlékezetemet.»</p>
<p>Az is oda volt még írva «Az ég önnel.» Hanem ezt keresztül
húzta. Eszébe jutott, hogy ott az ő váltóit nem honorálják.</p>
<p>Ez a levél tette a szép grófkisasszonyt földönfutóvá.</p>
<h2><span class="smaller">XXX. FEJEZET.</span><br />
AZ ANYA ÉS VETÉLYTÁRSNŐ.</h2>
<p>A milyen szép volt az álom, olyan rettenetes volt a
fölébredés.</p>
<p>A grófleány egy mérhetlen örvényt látott maga előtt megnyilni,
tele alakváltoztató szörnyképekkel.</p>
<p>Minő társadalom ez? A hol még a szerelméért, még az üdvösségéért
sem lehet egy férfinak megtenni azt, hogy az elhatározásának helyt
álljon. Itt csak az önzés az istenség, s a szenvedély a teremtő
erő.</p>
<p>A ki egyszer «úr»-nak született, annak a szivéből ki van véve az
az erő, hogy saját magának «ura» lehessen. Az rabja a hajlamainak,
az játéka a pillanatnak.</p>
<p>Elhagyja őt, a kit imádott, és az anyját veszi nőül.</p>
<p>Talán nem is azért, mert azáltal egyszerre dúsgazdaggá lesz,
hanem inkább, mert az nem követel tőle lemondást.</p>
<p>A leány elhatározta, hogy kitépi magát ebből a társadalomból.
Kitépi úgy, hogy még csak egy visszaemlékező vágyat sem visz
magával belőle; nem egy elszakadt ideget, mely mint az amputált
kéznek az idege, még azután is érzi a fájást, a mikor már az
elveszett tag hiányzik. <span class="pagenum"><a name="Page_205"
id="Page_205">-205-</a></span></p>
<p>Nem szólt senkinek, nem mutatott az arczán semmi változást.</p>
<p>Titokban, azon ürügy alatt, hogy pártfogolt szegények számára
vásárol, szedte össze a házalóktól a kopottas öltönyöket s azokat
el tudta rejteni jól.</p>
<p>Tél volt; a tó befagyva, a hattyúkat bevitték az ólba; a
tóparton levő hattyúsház üres volt, oda rejtett el mindent.</p>
<p>Egy szeles, havas napon azután leosont a kastélyból a tóhoz,
magával vitte a korcsolyáit. Talán látta is valami cseléd, mikor
kiment.</p>
<p>A tóhoz érve, besurrant a hattyuházba, ott öltözött át a
kopottas ruhákba, s aztán átkorcsolyázott a tónak a tulsó partjára,
a hol széles nádas volt. Ezen keresztül eljutott az országútig, s
az a vasúti állomásnál végződött. Lábnyomait befútta hóval a
szél.</p>
<p>A grófnő az utóbbi napokban kerülte a találkozást a leányával.
Elég nagy oka lehetett rá. Csak este felé, mikor a cselédek
észrevették, hogy a grófkisasszony nincs a kastélyban, kezdték
keresni, hogy hova lehetett.</p>
<p>A kik látták őt korcsolyáival a tó felé menni, ott kutatták, de
nem találták semmi nyomát. Csak a midőn fáklyafénynél kerestek
össze minden zeget-zugot, jöttek arra a gondolatra, hogy a
hattyúházba is betekintsenek. Ott azután megtalálták a levetett
öltönyeit. A ruhája zsebébe volt egy levél az anyjához
czimezve.</p>
<p>A levél tartalma ez volt.</p>
<div class="blockquot">
<p>«Grófnő!»</p>
<p>«Ön tudja jól, hogy én miért hagyom el e házat. Ne kerestessen.
Nem fogok visszajönni. Öngyilkos nem leszek. Annál rosszabbat is
tehetek. Beledobom magamat a társadalom iszapjába. Olyan fertőben
fogom magamat megkeverni, hogy senkinek ne legyen kedve rám ismerni
valaha. Nem fognak rám találni másutt, mint a bűnök <span class=
"pagenum"><a name="Page_206" id="Page_206">-206-</a></span>
kloakáiban. Irtózni fognak tőlem. Isten bocsásson meg önnek, a hogy
én megbocsátok s legyen boldog.»</p>
<p class="right">«No name.»</p>
</div>
<p>A grófnő képesnek hitte a leányát arra, hogy fenyegetését
beváltsa. Ő maga is csupa szenvedély volt. Hátha a leány is
örökölte a vér hajlamait?</p>
<p>Sietett azonnal a vasuti állomáshoz. Ott semmi grófkisasszonyt
nem láttak. Didergő, hótól belepett alakok jöttek a pénztárhoz, a
kik a harmadik osztályú kocsikra váltottak jegyet.</p>
<p>A grófnő táviratoztatott a budapesti rendőrségnek, a közbeeső
városok rendőrközegeit már késő volt értesíteni, a vonat már azóta
messze járt. A végállomáson is csak úgy előzte meg a távirat, hogy
a hózivatar megnehezítette a közlekedést.</p>
<p>Azt a választ kapta vissza, hogy a leírt alak sem az éjjeli, sem
a nappali vonattal nem érkezett meg.</p>
<p>Kapor Ádám váltóőrnek a közbejövetele, meg a konstábler téves
félreismerése utat nyitott a grófleánynak a főváros néptengerében
való eltünésre.</p>
<p>Azontúl pedig hamis nyomra vezette a fürkészőket a grófnőhöz
irott levele.</p>
<p>Arra képesnek hittek egy grófleányt, hogy az a külvárosi
sörházakba álljon be pinczérnőnek, vagy a bűzös dalkávéházak
barlangjaiban mulattassa csúfdalaival a mámoros népet, hanem arra a
szörnygondolatra senki sem tudott vetemedni, hogy hátha ez az égből
lehullott csillaga az előkelő mennyországnak nem esett az iszapba,
hanem fennmaradt egy fonálszálon, azon a czérnaszálon, a mi a
szegény munkásnőket tartja felemelve! hogy a grófleány napszámba
dolgozik!</p>
<p>Nem! Ilyen bolondot nem hitt el senki!</p>
<p>Ez a «mal-entendu» nem zavarta meg a folyamatban levő ügyeket. A
grófnőnek gondja volt rá, hogy leányának eltünéséből ne legyen
nyilvános botrány. Az ismerős világban <span class=
"pagenum"><a name="Page_207" id="Page_207">-207-</a></span> az a
hir lett elterjesztve, hogy a grófleány zárdába vonult, s ennek az
okát mindenki kitalálta.</p>
<p>A grófnő pedig a kapott fájdalomra talált ellenmérget a leánya
levelében. Most már neki volt oka azt elitélni, s ebben az
itéletben megtalálni a saját felmentését.</p>
<p>Az már az emberi természetben fekszik, hogy ha valakit nagyon
megbántunk, okot találunk rá, hogy azt gyűlöljük is.</p>
<p>Régi mese, de mindig megujul az a rege a bűvös tükörről, mely
azt mondta a belenéző szép mamának: «Szép vagy, szép vagy, szép
királyné; de mégis szebb a leányod!» A mi elég ok volt rá, hogy a
leány meghaljon.</p>
<p>A fényes menyegző zavartalanul ment végbe. Következett utána a
nászutazás.</p>
<p>Az is elmeháborodott volt, a ki kitalálta, hogy egy férfi és egy
nő, mikor már elérték, a mi után vágytak, hogy egymáséi lehettek,
akkor azt az egy darabban kapott nagy kincset felváltsák apró
pénzre, s a helyett, hogy az isteni örömök óráit egyedül töltenék
el, odadobják magukat a zónatarifás szunyograj közé; kiabáltassák
fülükbe húsz perczenkint az állomások neveit, élvezzék a
füttysikoltás, csengetyűszó interpunctióit, vaczogtassák a fogaikat
fűtetlen olasz fogadókban; profanálják első ömledezéseiket idegen
szobaszomszédok csúfondáros észrevételeinek.</p>
<p>No de hát ez az észrevétel csak az ordináré embereknek szól.
Gazdagok nászutazása raffinált élvezetekkel jár.</p>
<p>Külön coupée: sleeping car: helybeszolgált lakomák, s a hol nagy
város jön, vagy valami nevezetes táj, ott kiszállás, kényelmes
elhelyezkedés, kiaknázása a látni és hallani való élvezeteknek.
Monte Carlóban egy kis szerencsepróba, Rómában pápai áldás,
Nápolyban Vezúv-látogatás, virágzó narancsligetek, sorrentói idyll.
És a többi.</p>
<p>A többi?</p>
<p>Hát azt meg kell engedni, hogy a grófnő harmincznyolcz
<span class="pagenum"><a name="Page_208" id=
"Page_208">-208-</a></span> éve mellett még mindig feltünő szépség,
a ki a figyelmet képes lekötni: még a saját férjeét is. Karcsú,
inkább vállban, mint csipőben széles termete még fiatalabbnak
mutatja. Arcza azok közé tartozik, a mik az évekkel nem változnak,
halvány olajbarna szinnel, erős sugár szemöldei hódító kifejezést
adnak nagy, mély tüzű szemének; vékony, classikus metszésű orra, a
lüktető czimpákkal, felvetett piros ajkai mind heves
temperamentumot árulnak el. A hangjában is van valami, a mi
megigéz, mély hang, melyet csak érczes csendülése különböztet meg a
férfiétól. És aztán azok a kicsiny kezek és lábak!</p>
<p>Igazán nem lehet csodálni, ha ő maradt a szépségversenyben a
győztes. Ugyan ki adná az arany almát Minervának?</p>
<p>A mézes hetek valóban azok lehettek.</p>
<p>Vissza is vonjuk, a mit fentebb mondtunk a nászutazások
feltalálójáról. Ez csak a parasztoknak szólt.</p>
<p>De sőt nagyon czélszerű az a nászutazás, mert azalatt a férj nem
járhat a klubba, kaszinóba, lóversenytérre: nem szökhetik el
semerre; meg van fogva.</p>
<p>Vége is van aztán annak a boldogságnak, a mint haza került az új
házaspár Bécsbe. Ott szándékoztak a tavaszt tölteni.</p>
<p>Itt aztán az ifjú gróf folytatta a régi életmódját.</p>
<p>A grófnő tanulmányozta a férjét. Azt tapasztalta, hogy az
némelykor csak úgy szórja a pénzt, lakomákat rendez, új fogatot
vásárol: máskor meg a legsundább uzsorások kérdezősködnek utána,
hogy fölkelt-e már, s benyitnak hozzá kopogtatás nélkül.</p>
<p>Egyszer reggelizésnél megkisérlé a grófnő a fájós fogára
tapintani a férjének.</p>
<p>– Kedves Oszkár. Egyre kérem én önt, ha meg nem neheztel érte.
Ne üljön ön le kártyázni mindenféle emberekkel.</p>
<p>– «Mindenféle» emberekkel? Például?</p>
<p>– A kiknek a jelleme felől nincs egészen tisztában. <span class=
"pagenum"><a name="Page_209" id="Page_209">-209-</a></span></p>
<p>– Hát mi közöm én nekem azoknak a jelleméhez, a kikkel
kártyázom?</p>
<p>– Azt önnek jobban kellene tudni, én csak sejtem. Lehetnek
emberek, a kik a játékot professzióból űzik, s nem igen ügyelnek a
korrekt becsületesség szabályaira.</p>
<p>A férj nagyot nevetett erre a szóra, a közben gyöngéden
megveregetve a neje kacsóját.</p>
<p>– Hát a kártya-asztalnál tanuljuk a korrekt becsületességet?</p>
<p>– Én azt hiszem, hogy oda is magunkkal visszük.</p>
<p>– Kedvesem: a ki kártyázni leül, az mind rabló, zsebmetsző. Ott
minden szabad, csak észre ne vegyék.</p>
<p>– Akkor ön nagyon rosszul teszi, hogy nagy pénzben játszik.</p>
<p>– Hát kis kutyákat fésüljek krajczáros tarokkban?</p>
<p>– Ön a napokban nagy pénzzavarban volt. Egy pár filiszteusát az
előszobában fogtam el, mikor önhöz be akartak törni, s kiváltottam
tőlük önnek a váltóit.</p>
<p>– Azt nagyon rosszul tette ön, mert engem hamis világításba
állított vele. Annak nem szabad kiszivárogni, hogy egy gentlemannek
a váltóit valaki más fizeti ki.</p>
<p>– De mikor már lejártak volt?</p>
<p>– Én tudtam volna, hogy mit csináljak velük.</p>
<p>– Drága uzsorát fizetett volna értük? Ez kártyaadósság volt?</p>
<p>– No hát az volt. Valami vidéki kukkó, a ki most cseppent be
először a klubba, veszedelmes szerencsével játszott ellenemben. Én
szándékosan hagytam szemtelenkedni.</p>
<p>– Miért szándékosan?</p>
<p>Azért, hogy holnapután megint visszajőjjön, elbizakodva a
tegnapelőtti disznó-szerencséjében: akkor aztán majd én vetkőztetem
le.</p>
<p>– Ez szivtelenség.</p>
<p>– Hát biz a kártyázó szoba nem felebaráti segélyző <span class=
"pagenum"><a name="Page_210" id="Page_210">-210-</a></span>
intézet. Inkább temetkezési egylet. Az én guvatom «holt ember.»</p>
<p>Ezen volt elég oka a férjnek nevetni.</p>
<p>– De hátha megint a szegény halott kerül fölül s az temeti el a
sirásót.</p>
<p>– Ah – ah! – A férj elővette a dohánytartó szelenczéjét s egy
szivarkát (czigaretta) csavargatott magának. Holnap rajtam lesz a
bankadás sora. Mikor én osztom a kártyát, olyankor én mindig ura
vagyok a helyzetnek.</p>
<p>– Lorettói szent szűz! Csak nem ismeri ön a kártyákat a
hátlapjaikról?</p>
<p>– Haha! Nevetett a férj, az égő szivarókát szájába dugva. A
hátlapjukról nem.</p>
<p>Azzal odatolta a neje elé a dohányos szelenczéjét.</p>
<p>– Ugy-e milyen szép tabatiére ez?</p>
<p>Aranyból volt. A födele tükörsimára volt csiszolva: s minthogy
domboru volt, a bele néző arczát miniatureban mutatta. Az ilyen
tükörben látva, olyannak tűnik fel az ember, mint valami
«nap-lakó».</p>
<p>– Nagyon szép.</p>
<p>– Hát ez a tabatiére rendesen elém van téve, mikor a kártyát
osztom. Ennek a tükörlapjában előre meglátom a kártyát, a mit
másnak adok, s a mi nekem következik. S ez az «onze et demi»-ben
nagy előny.</p>
<p>A grófné fölugrott a helyérűl.</p>
<p>– De uram! Hisz ez «tricherie».</p>
<p>– Ah dehogy! Ez csak «avantage», a bankár előnye: épen mint a
«refait».</p>
<p>– Nem! nem! Ez nem tisztességes dolog! Ezt senki sem teszi.</p>
<p>– Ah bah! Ez az én találmányom. A mihez nekem épen olyan
kizárólagos szabadalmam van, mint Edisonnak a villanyvilágításhoz,
mint Behringnek az általa felfedezett tengerszoroshoz.</p>
<p>– De nem szeretném, ha e találmány az ön nevét viselné.
<span class="pagenum"><a name="Page_211" id=
"Page_211">-211-</a></span></p>
<p>– Hát – hitves társak között nincsen titok: én csak meg akartam
önt a felől nyugtatni, hogy a fáraó-asztalnál én vagyok az mindig,
a ki utoljára nevet.</p>
<p>Azzal zsebébe dugta a dohányszelenczéjét; kezet csókolt és
elbalancirozott.</p>
<p>A grófnét nagyon elmélázóvá tette az, a mit a férjétől hallott.
Ha ez nem tréfa?</p>
<p>Két nap mulva ismét a reggelinél találkozának. A gróf még álmos
volt, mert alig szunnyadt egy pár órát. Reggel került haza a
klubból.</p>
<p>– Apropos! Mondá a harmadik ásítás után. Azokat a váltókat, a
miket ön a napokban helyettem kifizetett: most visszaváltom. Kérem,
sziveskedjék előkeresni.</p>
<p>S azzal az inexpressibleje zsebébe nyúlva, kihúzott egy csomó
összegyürt százast és ezrest s kezdett belőlük válogatni. A
pénzcsomag közül egy-egy névjegy is hullott ki, a mire a név mellé
irónnal valami szám volt felirva: «Jó 10000 forintig.» Ez is mind
pénz.</p>
<p>A grófnő iszonyattal tolta el magától ezt a pénzt.</p>
<p>– Vigye ön előlem! Ilyen úton még nem került pénz az én
chatouillomba.</p>
<p>– Dehogy nem! Apai ősei Raubritterek voltak, s anyai nagyapja
Armeeliferant.</p>
<p>A grófnő görcsöket kapott s elkezdett csuklani.</p>
<p>Oszkár vállat vont: «Én megkináltam önt: ha nem tetszik, nem
tehetek róla» s azzal nyugodtan szürcsölte tovább a theáját.
Ezuttal Bokk szivart szítt hozzá…</p>
<hr class="tb" />
<p>Azután következtek a tavaszi lóversenyek.</p>
<p>Oszkár egész nap a traininggel volt elfoglalva: nem lehetett
vele egyébről beszélni, mint lovakról és jockeykról.</p>
<p>A Derby-nap nagy izgalommal folyt le; a nagy állami dijért
nyolcz paripa futott: mind korábbi versenyeken győztes kitünőségek
s a nyolcz versenyző közül épen az lett az első, a melyre
legkevésbé számítottak a «My Dream». <span class="pagenum"><a name=
"Page_212" id="Page_212">-212-</a></span> A favorit, a melynek
diadalát biztosnak hitték, hátramaradt rossz harmadiknak. Óriási
volt a sensatio!</p>
<p>A győztes paripa portraitját minden illustrált lap közölte, s
nevével a legujabb hazai pezsgőt keresztelték el (ominosus
szó!)</p>
<p>Azt pedig minden hirlap ujdonságai között lehetett olvasni, hogy
ezen a Derby-napon az ismeretes «Captain Green» (tudvalevőleg gróf
Y. Y. Oszkár) kétszázezer forintot nyert fogadásokban.</p>
<p>A grófnőnek el kellett hinnie, hogy ez igaz, mert Oszkár rögtön
megvette a nyertes paripát, súlyos összegen: s a nejének azt
mondta, hogy szeretne Bécsben egy palotát megvenni; csak azért,
hogy a versenyparipái számára ott tarthasson istállót: a minek a
tervezetét el is készítteté egy előkelő épitészszel.</p>
<p>– De édes Oszkár, monda a grófnő egy kedvező pillanatban, a
midőn hozzá juthatott, hogy a férjével beszéljen: – édes Oszkár! Ha
ön most kétszázezer forintot nyert a lóversenyen fogadásokban: nem
történhetik-e meg, hogy egy másik lóversenyen épen annyit fog
elveszteni: vagy talán kétszer annyit?</p>
<p>– Az rajtam nem esik meg.</p>
<p>– Az megeshetik minden emberen. Itt van N. N. gróf, a kinek a
leghiresebb istállója van Magyarországon. Paripái a legkitünőbbek.
És mégis mindenütt megbukik velük.</p>
<p>– Igen, mert csak félig tanulta meg a leczkéjét.</p>
<p>– Hogyan félig?</p>
<p>– Hát úgy, hogy «csak» a saját jockeyit fizeti igen jól. De aki
egészen tudja a leczkéjét, az a saját jockeyit is jól fizeti, de a
versenytársaiét még jobban, mint a saját gazdájuk.</p>
<p>A grófnő elképedt.</p>
<p>– Ne kivánja elhinnem, hogy ön is ezt teszi!</p>
<p>– Hát bolond legyek?</p>
<p>– Hiszen ez supercherie! <span class="pagenum"><a name=
"Page_213" id="Page_213">-213-</a></span></p>
<p>– Édesem! nem ért maga ehez. A hol lovakról van szó, ott minden
meg van engedve. Szemesnek áll a világ.</p>
<p>– Jól van! nem moralizálok. Ráhagyom, hogy «lovar» és «lovag»
nem egyértelmű szavak. Megengedem, hogy a hol «ló» a thema, ott a
«mylordnak» ugyanaz a pátense van, a mi a czigány lócsiszárnak. Én
csak a kérdés prózai oldalát érintem. Hátha valaki más az ön
versenytársai közül is él ezzel a privilégiummal: s önnek a
jockeyját vesztegeti meg?</p>
<p>Oszkár gróf nagyot nevetett.</p>
<p>– Hát persze hogy megteszi! Hogyne tenné? Legközelebb, mikor a
budapesti gyepen fogok a mostani nyertesemmel futtatni: bizonyos
vagyok felőle, hogy a jól ismert jockeymat tetőtül talpig megkenik.
Csak hadd fizessék. Jól esik szegénynek. Két felesége van. Az
egyiktől elvált, de azt is tartani kell neki. Én úgy teszek mintha
semmit se sejtenék: bejegyzem a tárczámba a fogadásokat. Most már
én teszek 2-őt 1 ellen. A futtatás napján aztán az én öreg lovászom
hirtelen gyomorcsikarást fog kapni: nem ülhet maga a lóra. Nekem
pedig tartalékban van egy másik jockeym, a kiről senkinek sincs
sejtelme, s az fog futtatni a My Dreammel. – Hoha! – Tőlem nem
lehet lopni.</p>
<p>A grófnő elhallgatott.</p>
<p>Voltak azonban mások, a kik kevésbé voltak megnyugtathatók. A
jockeyklubban valami kellemetlen rencontre volt Oszkárnak épen a
legközelebbi versenyfuttatás miatt. Valaki nagyon fennhangon
példálózott a nyereségének homályos eredetére.</p>
<p>Hát erre is van trompf. A párbaj. Azzal minden kellemetlen
észrevételnek utját lehet vágni.</p>
<p>Egy reggel azt mondá Oszkár gróf a nejének, hogy ő neki sietve
kell lerándulni Budapestre. Nagy szavazás lesz a főrendiházban.
Veszélyben Izrael!</p>
<p>Hát csak teljesítse hazafiúi kötelességét.</p>
<p>A másnapi lapokban aztán olvasá a grófnő, hogy a <span class=
"pagenum"><a name="Page_214" id="Page_214">-214-</a></span>
budapesti régi lóversenytéren a délutáni órákban pisztolypárbaj
folyt le Y. Y. Oszkár gróf és Q. X. idegen mágnás között: az
utóbbinak a karja lett keresztül lőve: az elébbi sértetlen maradt.
A párbaj oka összeszólalkozás.</p>
<p>Mikor ez a tudósítás a lapokban megjelent, már akkor Oszkár gróf
otthon volt a szobájában. Az éjjeli vonattal tért vissza: s aztán
mindjárt lefeküdt. A grófnő még aludt akkor.</p>
<p>Rögtön átrohant a férje szobájába: az olvasott lappal a kezében.
Az alig engedte magát felébreszteni, olyan jól aludt. Budapesttől
Marcheggig folyvást pezsgőzött a két secundánsával: még most is
egészen mámoros volt. Csak igen nehezen ismert rá a feleségére s
elébb sorba próbált neki mindenféle neveket adni, míg rájött az
igazira.</p>
<p>Akkor meg sehogy sem találta bele magát abba a sentimentális
hangulatba, a mibe a neje óhajtotta volna belevezetni.</p>
<p>Nem értette meg, hogy mi nagy öröm van azon, hogy ő neki se
keze, se lába nem hiányzik? Meg hogy mit akar az asszony azzal,
hogy most az ő arczát könnyeivel összeáztatja?</p>
<p>– Ki halt meg?</p>
<p>– Csak hogy te élsz!</p>
<p>– Hát mi sirni való van azon?</p>
<p>– Te párbajt vívtál?</p>
<p>– Nem tudom én: régen volt már!</p>
<p>– Oszkár! Az Istenért! Ha megöltek volna.</p>
<p>– Akkor legalább most aludni hagynának.</p>
<p>– Az égre! Ne szólj így! Én kétségbe vagyok esve. Igérd meg,
hogy nem fogsz többször párbajt vívni.</p>
<p>– No itt van – nesze – a numero kettő!</p>
<p>– Mit beszélsz numero kettőről?</p>
<p>– Kettő meg kettő, kétszer kettő.</p>
<p>– De hát beszélj okosan.</p>
<p>– Az egyik kettő: te, meg a leányod. Ő is azt kivánta
<span class="pagenum"><a name="Page_215" id=
"Page_215">-215-</a></span> tőlem, hogy először ne kártyázzam, ne
fogadjak, másodszor, hogy ne párbajozzak. Még egy harmadik
kivánsága is volt. Azért hagytam ottan. S most már te jösz
ugyanezekkel a követelésekkel. Még megérem, hogy a harmadikra is
rájösz.</p>
<p>– Én csak az életed miatt aggódom.</p>
<p>– Sohse félts te engem!</p>
<p>– Nem bánom, verekedjél karddal, de ne pisztolylyal. Egy ostoba
golyó: – és én egy üdvösséget veszítek el.</p>
<p>– Hiszen nem vívok én soha holmi koczapuskással, a ki vaktába
lövöldöz s bivalyfővel belém téveszti a golyót: csak a kiről jól
tudom, hogy kitünően lő pisztolylyal.</p>
<p>– És mégis abba kötsz bele?</p>
<p>– Igen: mert az jól tud czélozni!</p>
<p>– S ha jól tud czélozni?</p>
<p>– Akkor nem lőhet meg.</p>
<p>– Nem birom felfogni.</p>
<p>– Mert nehéz fejed van. Nem akarsz gondolkozni. Hagyj tovább
aludnom s eredj a papagájaidhoz.</p>
<p>– Nem. Addig nem megyek el: a míg meg nem nyugtatsz. Mi az?
Niebelungenhős vagy, a kin nem fog a fegyver? Csodakútba mártott
tündéranyád?</p>
<p>– No hát ha olyan nagyon erőlteted a dolgot, hát megmagyarázom.
Mikor nekem egy gentleman kezd alkalmatlanná válni: azon vagyok,
hogy valamikép megsértsem, hogy aztán az híjon ki engem. A kihívást
természetesen elfogadom, de akárhol történjék is az, kikötöm, hogy
a párbajnak Magyarországon kell végbemenni. Másutt sok a titkos
rendőrség: de nálunk még nincsenek mouchardok. Más országban a
párbaj halálos kimenetel esetén szigorú büntetés alá esik: nálunk a
törvény nem tartja a párbaj miatti elitéltetést megbecstelenítőnek
s legtöbbször legmagasabb kegyelem útján el is lesz engedve. Ezért
én a rencontret Budapestre határozom. Mint kihívottnak jogom van
rá. Aztán más joga is van a kihívottnak. A párbajnál az ő
pisztolyait kell használni. <span class="pagenum"><a name=
"Page_216" id="Page_216">-216-</a></span> Azokat nem ő maga, hanem
a secundánsai veszik. Új pisztolyoknak kell lenni, a mikből még
senki sem lőtt. Nekem pedig van Pesten egy puskamívesem, ahhoz
utasítom a segédeimet. A puskamíves az én emberem. Meg van neki
érte a maga haszna. Ő átadja az én secundánsaimnak azt a két
pisztolyt, a mik egyenesen az én czéljaimra készültek. Mind a
kettőnek az a sajátsága, hogy felfelé hord és balfelé. Mikor én
lövök, én az ellenfelemnek a jobb könyöke alatt egy arasznyira
czélzok, s akkor bizonyos vagyok róla, hogy a karját, vagy a mellét
fogom eltalálni. Az pedig nekem egyenesen a homlokomnak irányozza a
csövét, s annálfogva egy arasznyira lő el a fülem mellett. Ebből
áll az egész boszorkányság. Már most megtudtad, a mit akartál.
Mehetsz zongorázni.</p>
<p>A grófnő mellére valami nehezedett, mint egy lidércznyomás.</p>
<p>– Oszkár! Ha én azt elhihetném, hogy te most igazat
beszéltél.</p>
<p>– Hát ki beszélt más?</p>
<p>– Te mámoros vagy!</p>
<p>– No hát: borban az igazság. Hagyj aludnom.</p>
<p>– Az rettenetes, a mit te most beszéltél. Csak nem akarsz
megfosztani attól, hogy becsüljelek?</p>
<p>– Én bizony nem emlékezem rá, hogy a pap arra esketett volna meg
bennünket, hogy becsülni fogjuk egymást. Eredj porczellánt
festeni.</p>
<p>Azzal a falnak fordult s elkezdett horkolni.</p>
<p>Az utómámor hatása alatt kellett neki lenni: különben el nem
képzelhető, hogy ilyen felfedezéseket tett volna a nejének.</p>
<p>Ámbátor – miért ne? A nejének? Hisz a feleség – az senki. A
feleség nem lehet terhelő tanu. A feleség ismerheti minden
hibánkat, gyarlóságunkat, bűnünket, azért a «világ» nem tud azokról
semmit. Sőt ellenkezőleg! a feleség bűntárs. Az oltár előtt
kötelezte rá magát. A ki tolvaj, annak a felesége tartozik orgazda
lenni. Nála <span class="pagenum"><a name="Page_217" id=
"Page_217">-217-</a></span> a bűn = erény: ellátva a társadalmi
egyezmény hitelesítő stampigliájával.</p>
<p>A grófnő feldult kedélylyel hagyta ott a férjét, a ki most már a
másodszori mámorálomból épen nem volt felkölthető.</p>
<p>Hát ilyen az asszonyok eszményképe?</p>
<p>Egy ember, a ki erkölcsi értékben alatta áll a parasztfogó
birbics-játszónak, a czigány lókupecznek, s a kirgiz utonállónak:
csak hogy épen kilenczágu korona van a medvés czímere fölött. S a
ki mind ebből még csak titkot sem csinál a felesége előtt; hisz a
czigány felesége = czigányasszony! Mit szépítgesse előtte
magát?</p>
<p>Az egész rémséges revelatioból csak egy ragadta meg a grófnő
figyelmét. Hogy a leánya is ezeket követelte egykori jegyesétől.
Hogy ne játszék nagyban szerencsejátékot és ne vívjon párbajt
veszélyes kimenetellel. Ez még csak kettő! De mi lehetett az a
harmadik! A mit félmámorában kiszalasztott a száján a férj? – Majd
azt is megtudja később…</p>
<p>Nem is sokáig várakoztatott magára a Sphinx rejtélye a
megoldásával.</p>
<p>Oszkár a rendes időben, midőn az ebédtől fölkelt, akár volt
vendége, akár nem, átment a nejével a társalgó szobába; ott kiszítt
egy szivart, elmesélte a legujabb pletykákat, a miket előtte való
nap a klubban hallott: aztán, hogy eljött a szinházba menetel
ideje, befogatott, elkisérte a nejét az operába: ott megvárta az
első felvonást. Addig csak jött valaki az ismerős urak közül, a ki
a feleségét mulattassa: akkor búcsut vett, s azt mondta, hogy megy
a klubba. Onnan aztán csak a hajnal vetette vissza. Kivételt csak
azon esték képeztek, a melyeken az opera után ballet is
következett. Akkor végig várta az előadást.</p>
<p>A choreograph művészet «Star»-ja volt akkoriban mademoiselle
Florinde. (Franczia művésznő Leutomischlből: népszerű nevén
«Kolatschen-Lizl.»)</p>
<p>Egy este a klubbnak egy habituéja látogatást tett a <span class=
"pagenum"><a name="Page_218" id="Page_218">-218-</a></span>
grófnál, s miután azt nem találta otthon; az illedelmi vizitet
folytatta a grófnőnél. Régi jó ismerős volt.</p>
<p>– A grófnő nagyon szigorú regulában tartja Oszkárt: mondá a jó
barát. Van három hete, hogy nem láttuk a klubban: azt hiszi róla
mindenki, hogy maidenspeechre készül a magyar lordok házában.</p>
<p>A grófnő el tudta titkolni meglepetését. Neki mindig a klubban
hallott meséket szokta előadni másnap ebéd fölött. És ő maga ott
sincs. – Akkor valahol másutt van.</p>
<p>– Nekem megigérte, hogy nem kártyázik többet. Mondá a helyett,
hogy meglepetését elárulta volna.</p>
<p>– Hiszen, az igaz, hogy a kártya nagy betegség. De higyje el
grófnő, hogy néha a gyógyszer rosszabb a betegségnél.</p>
<p>Ezzel az elejtett szóval egyszerre fel lett Argusnak minden
szeme nyitva.</p>
<p>A grófnőnek nem lett nehéz bizonyosságot szerezni magának a
valódi tényállás felől.</p>
<p>Oszkár nagyon is vigyázatlanul vitte a dolgát. A felesége
megtudta, hogy az egész időt, a mit máskor a klubban szokott
hasznosan értékesíteni, hetek óta következetesen a primadonna
boudoirjában vesztegeti el.</p>
<p>Egy reggel kitörésre került a dolog.</p>
<p>– Ön mindennap Florindánál van! Támadá meg férjét egyenes
assautval.</p>
<p>– Ahán! Jön a numero három. Dörmögé Oszkár s engedte üttetni a
plastront.</p>
<p>– Mindenről értesülve vagyok.</p>
<p>– És «sok» az a «minden?»</p>
<p>– Elég arra, hogy engem halálra sértsen. Ön nekem azt hazudja,
hogy a klubba megy kártyázni.</p>
<p>– No – és rosszabbat teszek, mintha oda mennék?</p>
<p>– Ott csak a pénzét veszti ön el, de itt a becsületét.</p>
<p>– Ezt nem értem.</p>
<p>– Egy courtisane boudoirjában!</p>
<p>– Ez a nagy tévedés. Az egy művésznő. <span class=
"pagenum"><a name="Page_219" id="Page_219">-219-</a></span></p>
<p>– A kinek szabadalma van?</p>
<p>– Kivételes állása minden esetre. Önök előkelő hölgyek azt
képzelik, hogy egy művésznő termeiben nem is lehet mást, mint
orgiákat rendezni. Rossz regényekből szedik az ismereteiket.
Megnézik a «Kameliás hölgyet,» a «Márvány hölgyeket,» s aztán azt
hiszik, hogy a mi a szinpadon szabad, az a zárt ajtók mögött is
lehet. Hisz nem vagyok én egyedül Florindánál. Se az első nem
vagyok, a ki érkezik, se az utolsó, a ki a többiek után ott marad.
Ott egy illustre társaság van együtt. A szellemi életi világa.
Müvészek, költők, celebritások. Ott egy kétértelmü szót nem lehet
hallani. Annál kevésbbé lehet valami szerelmi cselszövénynek
kezdődni. Florinda egy szikrázó genie, a kinél elfelejti az ember
azt, hogy nő.</p>
<p>– Édes Oszkár. Ön nem veszi észre, hogy védekezés közben milyen
mérges sebeket üt rajtam. Ha nyiltan, brutalisan bevallaná, hogy
«hát mi bajod vele: én szépnek találom s gyönyörködöm benne, a hogy
férfinak lehet: én szeretem a halat, tehát megeszem.» Akkor
meglehet, hogy én dúlnék-fúlnék, porczellánokat törnék, asszonyi
mérgemben; de végre is azt gondolnám, hogy fiatal férjem van: heves
a vére: nagy betyár! Még titokban büszke is volnék rá. De mikor azt
mondod, hogy «oh engem semmi földi szenvedély nem csábit e nőhöz:
én csak a szellem, a genie gyönyöreit keresem nála, a miket te
együgyü, ostoba, unalmas feleség nem tudsz nekem nyujtani.» Ez
engem összetör. Nem kiabálok: nem csinálok jeleneteket; de
megemészt a szégyen, az undor, a keserüség. Mondd ki őszintén, hogy
használod azt a nőt, mint szeretődet: s én nem kérdezősködöm utána
többet.</p>
<p>– Ismét csak azt mondom, hogy soha sem volt vele semmi
viszonyom.</p>
<p>– Akkor hát gyáva vagy, a ki nem mer követelni, vagy pedig
éhenkórász, a ki nem tud egy pohos bankárt túlliczitálni; hanem
lesi a maradékot, mit az a tanyérján ott hágy! <span class=
"pagenum"><a name="Page_220" id="Page_220">-220-</a></span></p>
<p>Még erre a kegyetlen «touche»-ra sem volt hajlandó Oszkár
felemelni a fleurettet, akár paradera, akár ripostra.</p>
<p>– Azt önnek kell legjobban tudni: súgá vissza. – S az övé maradt
az utolsó szó. Mindig nagy baj egy férjre nézve, ha az utolsó szót
magának tartotta.</p>
<p>Pár nap mulva valami kellemetlen esemény történt a grófnő
lakásán.</p>
<p>Az öltöző szobájából elveszett egy karperecze, a mit este,
szinházból hazajövet tett le a kandalló párkányára. A férje kisérte
haza.</p>
<p>A karperecz értékére nézve is nagybecsü volt: a rosettet rajta
tizenkét nagy brilliant képezte; de legnagyobb értékét a befoglalt
nagy igazgyöngy adta meg, melynek közepébe ritka természetjátékul
egy fekete kereszt volt benőve. Magát a gyöngyöt a grófnő nagyatyja
kapta a pápától ajándékba, mikor II. József császár idejében Bécs
falai közt hosszasan időzött ő szentsége.</p>
<p>Ez az ereklyének is felbecsülhetetlen kincs veszett el a
szobából.</p>
<p>Pedig oda senkinek bejárása nem volt. Tolvaj nem juthatott be a
palotába; mert ott a grófnő és férje egyedül laktak: s a zárt kapun
minden embert a portás eresztett be és ki. A gróf kénytelen volt
azt esetet a rendőrségnél bejelenteni, a beküldött rendbőrbiztos
vallatóra vette a házi cselédséget. Azok mind egyenkint tisztázni
tudták magukat. A komornyiknak épen szabad napja volt: nem is hált
a palotában. Egyedül a komornára hárulhatott a gyanu. Az sirt,
esküdött, a haját tépte; mezítelenre vetkőzött, mint egy őrült:
annál rosszabb! Elvitték vizsgálati fogságba.</p>
<p>Ott sem tudtak belőle kivenni semmit. A karperecz elveszett.</p>
<p>Közbejött aztán valami nagy országos örömünnep. Bécs városa ez
alkalomra fényes bált adott.</p>
<p>Az efféle jubilaris ünnepélyes báloknál egy nagy baj van. Nem
lehet a meghivott vendégeket kategoriánkint termekre
szétcsoportosítani. Hogy például az egyik <span class=
"pagenum"><a name="Page_221" id="Page_221">-221-</a></span>
teremben foglalna helyet a magas aristokratia, a felsőbb tisztikar
és az előkelő hivatalos nép, salonképes hölgyeivel. A másikban
aztán a bourgeoisie: a gazdag gyárosok kereskedők, szabómesterek és
mózeshitüek. A harmadikban a minden világrészbül összecsődült
idegenek, lengyelek, japánok, török, magyarok. A negyedikben végre
a művészek, művésznők, tánczosnők, énekesnők muzsikusok, piktorok,
poeták, ujságirók: egy szóval a «bohéme.» No hát ez a század
negyedik fertályában már lehetetlen. Azért megtörténik, hogy a
zsúfolásig tömött fényes teremben egymással karambolázik az igazi
török basa meg a trafiktürke, a minisztert megszólítja a reporter,
s a ballettánczosnő uszálya végigseper a herczegasszony schleppjén.
Senki sem marad egy helyben: minden nyüzsög, mint a feldúlt
hangyaboly: egyik látni, másik láttatni akar. – Szabad a vásár!
Mindenki «passiv» helyzetbe jutott: «activ» állapotja csak annak a
fürgencz emberkének van, a ki testétől elálló frakkban, ferdére
csúszott kravátlival, semmi érdemrenddel a gomblyukában, hanem
jegyzőkönyvecskével a kezében furakodik a legsűrűbb tömegen
keresztül, nem törődve vele, hogy kinek a schleppjét, kinek a
sarkantyúját tapossa le; hanem jegyezve szorgalmasan a jelenlevő
celebritások neveit, toilettjeit, kiejtett szavait, szellemes
aperçuit a «reggeli lap» számára.</p>
<p>Ebben a nagy tohuvabohuban egyszerre csak szembetalálkozott X.
X. grófnő Florinda kisasszonynyal.</p>
<p>A grófnő a férje karján sétált.</p>
<p>A művésznő elegáns grácziával inte ismerős bókot – Oszkár
felé.</p>
<p>Még ez az ismerős mosoly nem lett volna olyan halálos méreg.
Hanem ugyanakkor X. X. grófnő meglátta Florinda kézcsuklóján az
elveszett karpereczet. Nem lehetett csalódás. Ilyen gyöngy, azzal a
természetes kereszttel a közepén, nincs több a világon.</p>
<p>A reporter ternot csinált. <span class="pagenum"><a name=
"Page_222" id="Page_222">-222-</a></span></p>
<p>Feljegyezheté a tárczájába:</p>
<p>«X. X. grófnő: egyike a legelőkelőbb translajthániai
mágnásnőknek hirtelen rosszul lett és elájult. A mentőtársaság
rögtön alkalmazott segélyének daczára sem jött magához, palotájába
kellett őt szállítani.»</p>
<p>Másnap délben a komornyik, midőn Oszkár grófot öltöztetni
bejött, egy levelkét csúsztatott a kezébe.</p>
<p>– Ahá! Monda a gróf.</p>
<p>A czimzeten megismerte a grófnő irását.</p>
<p>Akár fel se bontsa. Tudni lehet a tartalmát.</p>
<p>Elébb végezte a fürdését: azután behozatta a csokoládéját, s
végig futott szivarozás közben a reggeli lapok báli
tudósításain.</p>
<p>Rittig! Mindegyikben benne volt a grófnő elájulása. De annyi
tapintat és discretio mégis volt mindegyikben, hogy Florinda nevét
nem említék ugyanabban a sorban, hanem külön kikezdésben.</p>
<p>Már erre aztán mégis kiváncsi volt megtudni a történetnek a
folytatását s felbontá a billet doux-t.</p>
<p>Csakugyan azt tartalmazá, a mit sejtett.</p>
<p>«– Uram. Ha holnap reggelig az elveszett karpereczem itthon nem
lesz, s az igazságtalanul bezáratott cselédem szabadon nem lesz
bocsátva – akkor válunk.»</p>
<p>«Ah – ah!»</p>
<p>Szépen zsebredugta a levelet.</p>
<p>– George! Hány órakor indul a gyorsvonat Budapestre?</p>
<p>– Négykor.</p>
<p>– S még most csak egy óra. Mi az ördögöt csináljon az ember
addig?</p>
<p>Unalmában villásreggelizik az ember. Azt a vasuti vendéglőben is
el lehet végezni.</p>
<p>Négy órakor már a rezervált félcoupéeban nyujtózkodott s
meghagyta a kalauznak, hogy Budapestig fel ne költsék.</p>
<p>A grófnőt nem tartotta szükségesnek incommodálni <span class=
"pagenum"><a name="Page_223" id="Page_223">-223-</a></span> annak a
bejelentésével, hogy hová utazik. Hisz az is bizonyosan kiváncsi
lesz a mai lapokat elolvasni. No hát azokban – mindjárt a báli
tudósítás alatt rá fog bukkanni a «Sport» rovatra, abból
részletesen megtudhatja, hogy holnap és a rákövetkező három napon
mennek végbe a budapesti lóversenyek, s azokon a «My Dream» a nagy
államdijért fog versenyezni. A többit combinálhatja a maga
eszétől.</p>
<p>Ha tetszik neki: utána jöhet. Azt is tudhatja, hogy Oszkár
mindig az Angol királynő vendéglőbe szokott szállni. Nincs közöttük
semmi titok.</p>
<p>A grófnő, a mint értesült a férje elutazásáról, tudta, hogy mi a
legelső kötelessége. Elment személyesen a vizsgáló biróhoz:
kinyilatkoztatá, hogy az elveszettnek hitt karperecz megkerült, s
kérte a letartóztatott komorna szabadon bocsátását. Ez rögtön meg
is történt.</p>
<p>A méltatlanul gyanusított leányt aztán gazdagon megajándékozá,
adott neki kitünő bizonyítványt s elbocsátá a szolgálatból.</p>
<p>A budapesti lóversenyekre pedig nem rándult le. Nem volt több
kedve az istenek nektárjából inni, a mióta megtudta, hogy hogyan
szüretelik?</p>
<h2><span class="smaller">XXXI. FEJEZET.</span><br />
A FIZETŐ NAP.</h2>
<p>Négy napig hasztalan várt a férjére a grófnő. Az még csak egy
levél, egy távirat útján sem adta jelét, hogy gondol reá.</p>
<p>Ötödik nap délben, a vonat megérkezte után, toppant be a
szobájába.</p>
<p>A grófnő úgy tett, mintha nem ügyelne rá: különben ha ránézett
volna, okvetlenül megdöbbentté teszi az a baljóslatos kifejezés, a
mi Oszkár egész megjelenését kisérte. Sugárzott az arczáról a
kétségbeesés. <span class="pagenum"><a name="Page_224" id=
"Page_224">-224-</a></span></p>
<p>Azon kezdte, hogy a nejének a kezét megfogta és ajkaihoz
emelé.</p>
<p>Ezt úgy hiják, hogy «kézcsók». Szokták tiszteletből tenni, vagy
szeretetből, vagy kiengesztelésből.</p>
<p>A grófnő porczellánra festett. Valami khinai madár volt
készülőben.</p>
<p>– Meghozta ön a karpereczemet? Kérdezé, rá se nézve a
férjére.</p>
<p>– Eh, ki beszél még mai nap is az ön karpereczéről? Azóta
nagyobb dolog történt. Megbukott a My Dream.</p>
<p>– Ki az a My Dream?</p>
<p>– Hát az én versenyparipám.</p>
<p>– Hol bukott meg?</p>
<p>– Hát a budapesti lóversenyen. Onnan jövök.</p>
<p>A grófnő nem titkolhatta el a kárörömét.</p>
<p>– Hát megbukott? Nem megmondtam? Hogy a saját fegyverével fogják
önt megverni. Az «egy» róka rátalál a «másfél» rókára. Ezúttal az
ön jockeyját vesztegette meg más.</p>
<p>– Nem úgy történt. A My Dream egész az utolsó jelző oszlopig
folyvást vezetett. A birálói tribün közelében fél ló hosszaságnyi
előnye volt. Hanem az új jockey nem ismerte a ló szeszélyességét.
Még három lóhosszaságnyira a tribünehöz azt akarta, hogy egész
lóhosszával győzzön s rávágott az ostorral a ménre. Az abban a
perczben megállt, megfeszítette a lábait s nem ment tovább.
Valamennyi versenytársa mind elfutott mellette: az én lovam
utolsónak maradt.</p>
<p>– Hát ez az érem visszás oldala.</p>
<p>– Én elestem a bizonyosnak hitt nagy állami dijtól.</p>
<p>(Isten büntetése rajtad! Gondolá magában a grófnő, de nem mondta
ki.)</p>
<p>A gróf leveté magát egy karszékbe: s a körmeit kezdte rágni.</p>
<p>A grófnő pedig nem kérdezte tőle, hogy hát még mi ujság szép
Budapesten? <span class="pagenum"><a name="Page_225" id=
"Page_225">-225-</a></span></p>
<p>Csak neki kellett magának előállni vele.</p>
<p>– Hiszen ha csak az volna a baj, hogy a dijat nem gombolhattam
be; de roppant sokat vesztettem a fogadásokon.</p>
<p>– Azt is előre megjövendöltem önnek.</p>
<p>– A fogadásaim, a miket elvesztettem, hatszázezer forintra
mennek.</p>
<p>Erre a szóra mégis abba hagyta a grófnő a paradicsommadár
festést.</p>
<p>– Hatszázezer forint? Hisz az őrült nagy összeg. S képes volt ön
azt fedezni?</p>
<p>– Csak százezer forintot tudtam készpénzzel kifizetni: az apróbb
fogadásokat, a kik nagy lármával követelnek; a többi a fejem felett
függ.</p>
<p>– S hogy fogja ön azt a feje fölül elhárítani?</p>
<p>– Annak csak két módja van. Az egyikről nem beszélek. A másik
az, hogy megkérdezem: van-e még valaki, a kinek az én fejem ér
valamit?</p>
<p>– Azaz, hogy ötszázezer forintot?</p>
<p>– Igen.</p>
<p>– S ha jól sejtem, az a valaki én vagyok, a kitől ezt
megkérdezik?</p>
<p>– Ki lenne más?</p>
<p>– Nagyon megtisztelő bizalom. S ön engem elég szellemdúsnak,
elég szikrázó genienek tart arra, hogy ennek a kérdésnek a
horderejét megértsem? Nem tart tőle, hogy én olyan ostoba, olyan
hétköznapi lélek vagyok, a ki azt kérdezi, hogy: de hát okvetlenül
meg kell-e önnek azt az összeget fizetni, a mit a fogadásain
vesztett?</p>
<p>– Ha nem teszem, kilöknek a klubból, s többé gentlemanek
társaságában meg nem jelenhetek.</p>
<p>– És az valami nagy baj lesz? Nincs ön előtt több ismeretes
világrész, csak a klubb, meg a turf? Nincs-e nekem szép uri
birtokom, a hol ön fejedelmileg élhet, vadászhat, gazdálkodhatik:
részt vehet a politikában, vezethet egy vármegyét? Nincs-e önnek
ott a széke a magyar <span class="pagenum"><a name="Page_226" id=
"Page_226">-226-</a></span> főrendek asztalánál? mit senki sem
tehet vitássá a miatt, hogy a totalizateurnek adós maradt. Vagy ha
ez mind nem tetszik: nincs-e nyitva a kerek világ ön előtt? Nem
mehet-e el körül utazni a földet? vad emberek közé, a kiket
elégszer meglátogatott? Okvetlenül azt akarja, hogy az itthoni
kannibálok egyék meg?</p>
<p>– Grófnő! Elismerem, hogy ön nagyon szellemdús. Hanem ez mind
nem kérdés. – Ér-e önnek valamit ez az én fejem: vagy nem?</p>
<p>– Ér! Én megosztom önnel az egész vagyonomat; hanem akkor hagyja
ön itt ezt az egész világot, a miben most él, és jöjjön velem oda,
a hová én viszem.</p>
<p>– Elismerem, hogy ön angyal; de én még egy angyalnak sem adom el
a lelkemet. Én az adósságaimat lefizetni becsületnek tartom. Akar
ön adósává tenni, vagy nem?</p>
<p>– Ha ezzel aztán minden helyre volna hozva. Talán nem is
gondolkoznám rajta. De ha én most az ön könnyelmüen kötött
tartozásait kifizettem, – az után a nagy keserüség, az után az
égető megszégyenítés után, a mivel ön engem elhalmozott: egy év
mulva ön megint azt fogja tenni, a mit most tett. Hogy az elveszett
fél milliót visszanyerje, utána fogja küldeni a másikat. Mi a
lejtőn, ha megindultunk, meg nem állunk. Nekem nagy heverő
tőkepénzeim nincsenek. Ha önnek ma egy félmilliót át kell adnom:
adósságot kell felvennem a birtokaimra. Azokat törleszteni kell s
ezzel az összeggel oly mértékben fog kevesedni a jövedelmünk, hogy
kénytelenek leszünk falura visszavonulni.</p>
<p>– Ön nagyon okos asszony. Argumentumai nagyon nyomosak. Nem
kisértem meg a czáfolásukat. Tudni fogom, hogy mi a teendőm.</p>
<p>– Ugyan hát illik az egy erős férfihoz: ilyen fenyegetéssel
rémíteni a hitvestársát? Ha egy bukott kalmár, a kinek a gyermekei
alól elárverezik az utolsó nyoszolyát, a ki elvesztett vagyont,
hitelt, becsületet, kétségbeesésében elvágja a torkát, azt mondjuk:
Isten legyen irgalmas szegény <span class="pagenum"><a name=
"Page_227" id="Page_227">-227-</a></span> lelkének! De mi hajtja
önt ennek az örvénynek? Az, hogy nem mehet ön többet a klubba:
«avantaget» gyakorolni saját találmánya szerint a buta pointeurök
felett? hogy nem jelenhet meg a turfon, a mások lovászait
megvesztegetni? hogy nem párbajozhat többé fintázott pisztolyokkal
bizonyos kimenetelre? – Ez a becsület, a minek az elvesztését egy
férfiunak nem lehet túlélni?</p>
<p>E kemény dorgálás alatt Oszkár gróf az ablak előtt állt, háttal
fordulva a neje felé.</p>
<p>Az ablak előtti három lábu állványon volt japáni vederkében egy
exoticus virág, melyre rásütött a nap: a nyiló fehér virág
kelyhében fürdött egy fényes arany zöld légy.</p>
<p>– Milyen szépen süt a nap! sohajta fel a gróf. Milyen jó szaga
van ennek a gardéniának!…</p>
<p>Azzal megfordult s minden üdvözlés nélkül elhagyja a neje
szobáját.</p>
<p>Ez a hang, ez a szó nem ment ki a grófnő lelkéből.</p>
<p>«Milyen szépen süt a nap!»</p>
<p>S ki tudja meddig süt erre a főre?</p>
<p>Rajtakapta magát, hogy most is szereti ezt az embert.</p>
<p>Őrültség tőle az a szerelem; de hiszen ha az nem volna, akkor
nem nőhetett volna oly szörnyeteggé, hogy az anyai érzést is
elfojtsa szivében, hogy saját leányának vetélytársnéjává legyen.
Győzelmes vetélytársné!</p>
<p>Hja bizony, a győzelem nem megy vérontás nélkül!</p>
<p>Csöngetett a komornyiknak.</p>
<p>Levelet irt a férjének.</p>
<p>«Elitéllek. De megmentelek. Még ma beszélek a bankárommal».</p>
<p>Ezt átküldte Oszkárnak a lakosztályába.</p>
<p>Válasz jött rá vissza.</p>
<p>«Köszönöm. Életem a tied».</p>
<p>Azontul aztán sok járás-kelése volt a grófnőnek: bankárhoz,
jogtanácsoshoz, földhitelintézet igazgatójához. Ilyen nagyobb
összeg kölcsönvétele sok peripetiákon megy keresztül, a míg nyélbe
sütik. <span class="pagenum"><a name="Page_228" id=
"Page_228">-228-</a></span></p>
<p>Azt pedig tudta a grófnő, hogy a fogadásokon vesztett összegeket
negyvennyolcz óra alatt le kell fizetni; mert ha e határidőn túl
halad a teljesítés, az illetőnek joga van a mulasztást a klubb elé
hozni, s akkor a késlekedőt kigolyózzák.</p>
<p>Ezt az aggodalmát némileg megnyugtatá a bankárja azzal a
biztosítással, hogy panaszt csak az emelhet, a ki irásbeli
felhivásra nem kapta meg rögtön a fogadáson nyert összeget.</p>
<p>E végett a grófnőnek ügyletszerü feladata volt a férje czimére
érkező leveleket sajátkezüleg felbontani, hogy ha azok között
találkozik megsürgető levél, annak az iróját azonnal kielégíttesse
a bankárja által, a ki kisebb összegeket a kölcsön fejében
előlegezni kész. Saját magának is volt készpénze s az ékszereit is
mind zálogba tette. El volt készülve az ostromra.</p>
<p>Azonban az ostrom nem következett be. Elmult a kritikus
negyvennyolcz óra s még senki sem jelentkezett a tartozásokért. A
gróf nevére érkezett levelek csupa barátságos meghívásokat
tartalmaztak, kolduló-levelekkel vegyest.</p>
<p>A kapusnak kötelessége volt mindenkinek azt mondani, hogy a gróf
vadkan-vadászaton van. Abban az évadban ez volt az egyedüli lőhető
vad.</p>
<p>Oszkár pedig ez idő alatt szobafogságban volt. Nem volt neki
szabad a lakosztályán kívül mutatni magát.</p>
<p>A harmadik napon a jockey-clubb stampigliájával ellátott levél
érkezett a kapushoz. Azt is a grófnő vette át.</p>
<p>Nyugtalanul, dobogó szívvel nyitotta azt fel. Ha ez már talán a
Verdikt volna.</p>
<p>Ah, nem az volt! Au contraire. Az elnökség meghívja a grófot
rendkívüli választmányi ülésre. Tárgya: tagválasztás. – Nincsen
semmi veszély!</p>
<p>A negyedik nap reggelén értesíté a grófnőt az ügyvédje, hogy a
kölcsönkért pénz liquidálva van. Azonnal fölvehető. <span class=
"pagenum"><a name="Page_229" id="Page_229">-229-</a></span></p>
<p>Ő maga sietett azt a földhitelintézetnél átvenni. Aztán
vágtatott haza.</p>
<p>A mint a kapu alá behajtatott, azt kérdezé a kapustól, hogy
nincs-e a grófnak levele?</p>
<p>Egyetlen egy volt.</p>
<p>Annak a borítékján kívül, lezáró pecsét helyett, egy valódi
nemes gyopár (Edelweis) volt felragasztva. A czímen nőirás
felismerhető.</p>
<p>Ha ez a nemes gyopár nem lett volna a levélen, a grófnő nem
bontotta volna azt fel. A pénzcsomaggal együtt adta volna oda
neki.</p>
<p>– Itt a pénzed: meg ez a levél, még ezzel is több legyen az
adósságod nálam. Szabad vagy. Csak az én rabom vagy.</p>
<p>Hanem az a virág mindent elrontott.</p>
<p>Mikor a szobájába érve, egyedül maradt, felszakítá az
edelweiszos borítékot, s kivette a parfümös levélkét belőle.</p>
<p>Florinda irta.</p>
<p>Furcsa levél volt! Épen nem szellemdús. Így a Kolatsen-Lizl
irhat.</p>
<p>– Szép Diegóm. Hát mi lesz abból a fél millióból, a mit nekem
igértél a budapesti lóversenyek után?</p>
<p>A végtelen düh állta el egyszerre minden idegeit. Nem hallgatott
többé se eszére, se szivére. Leült levelet irni a férjének: s azt a
hetæra levelével egy borítékba zárva, átküldé hozzá.</p>
<p>Mit irt e levélben? azt nem tudja senki, mert abból fojtást
csavartak.</p>
<p>Tíz percz mulva egy csattanó dörgés rázta meg a palota ablakait.
Oszkár gróf a legnagyobb kaliberű bölénylövő fegyverével zúzta szét
a fejét. Azt a gyönyörű szép fejet, a miről a világ asszonyai annyi
álmot álmodának – –</p>
<hr class="tb" />
<p><span class="pagenum"><a name="Page_230" id=
"Page_230">-230-</a></span></p>
<h2><span class="smaller">XXXII. FEJEZET.</span><br />
A BUVÁROK.</h2>
<p>A grófnő rögtön kiköltözött a palotából.</p>
<p>A temetést se várta be.</p>
<p>Menekült a rémtett színhelyéről. Haza sietett magyarországi
birtokára, s ott elzárkózott a kastélyába a világ szeme elől.</p>
<p>Nem kellett tartani a látogatásoktól. Egy ilyen gyászban
nincsenek résztvevők.</p>
<p>A világ előtt mindig a halottnak van igaza. Az van elitélve, a
ki őt megmenthette volna, de elmulasztá.</p>
<p>Arra az egyre volt gondja, mielőtt Bécsből elfutott, hogy a
jogtanácsosának átadja azt a szerencsétlen félmilliót, a mit épen
kölcsön felvett, hogy elégítse ki belőle azokat, a kiknek Oszkár
tartozik. Ha az nem találna elég lenni, tudassa vele, hogy utána
pótolhassa.</p>
<p>S aztán ott maradt ősei kastélyában rettenetes egyedül.</p>
<p>Örökké ébren és örökké álmokat látva. Közel a
megtébolyodáshoz.</p>
<p>Mikor azokon a nagy viszhangzó termeken végig ment, úgy
tetszett, mintha ők jönnének reá szembe: az a szép ifjú dalia, s a
hozzá illő ifjú hajadon. Milyen boldoggá tehette volna őket. A mit
annak igért a férfi, azt meg is tartotta volna, egész más jellem
fejlődött volna ki nála a nemes kedélyű nő befolyása alatt. Hibáit
magas erényekkel cserélte volna ki. Sokszor adott már szárnyakat a
nő a férfinak.</p>
<p>És most mind a ketten halva. Az egyik jobban meghalva, mint a
másik. És mind a kettőnek ő az oka. Az ő hiusága, szenvedélye.</p>
<p>Sokszor úgy tetszik neki, mintha a lépteiket hallaná ropogni a
park porondos útján. – Nem! őzek futnak végig az úton. <span class=
"pagenum"><a name="Page_231" id="Page_231">-231-</a></span></p>
<p>Majd azt hallja, hogy kaczagva kiáltoznak künn a kastély előtti
pázsíton. Hangjaikra ismer. Oda fut az ablakhoz. Nem azok! A
várnagy gyermekei játszanak lawn tennist.</p>
<p>Hintót hall végig gördülni a kastély aranyozott vasrácsa előtt.
Talán ők érkeznek vissza? Nem! Tovább gördül az, itt nem áll meg
senki.</p>
<p>Egyedül étkezik; napvilágnál, lámpafénynél. Ha ugyan étkezésnek
lehet nevezni, mikor valaki az ételeket végig bámulja.</p>
<p>Csak nappal mer lefeküdni, éjjel virraszt.</p>
<p>Felhívja magához a várnagy kis leányát, s azzal meséltet
magának.</p>
<p>A kasznárjától azt kérdezi, hogy nem készülnek-e még a
szürethez? Az hüledezve rebegi, hogy még csak most kezd virágzani a
szőlő. – Azt hitte, hogy már három hónapja, hogy Bécsből eljött;
pedig még csak három hete.</p>
<p>Egy nap aztán az a meglepetés éri, hogy a kastélya kapuját
feltárják s három szép paripát vezetnek be az udvarra, csikos
zubbonyú lovászok.</p>
<p>A grófnő épen künn ül az erkélyen.</p>
<p>– Mit akarnak ezekkel a lovakkal? kérdi az istállómestertől.</p>
<p>Az alázatosan felelt.</p>
<p>– Hát kérem alássan: a fiskális úr hozta Bécsből.</p>
<p>– Az én jogtanácsosom?</p>
<p>– Igenis, a bécsi advokát úr:</p>
<p>– De hogyan «hozta?»</p>
<p>– A vasúton, kérem alássan.</p>
<p>– Hát itt van?</p>
<p>– Igenis, kérem allássan. Odaszállt a tiszttartó úrhoz.</p>
<p>– Hát miért nem jelentik be?</p>
<p>– Azt méltóztatott parancsolni a várnagynak, hogy senkit se
jelentsenek be.</p>
<p>– De az ügyvéd kivétel. Azzal dolgom van. Küldjenek érte sietve.
<span class="pagenum"><a name="Page_232" id=
"Page_232">-232-</a></span></p>
<p>Azalatt szemlére vette a lovakat. Jól ismerte őket. Ezek voltak
Oszkár kedvenczei. Azok is ráismertek arra a hölgyre, a ki nekik
czukrot szokott adogatni a tenyeréből. Köztük volt a My Dream is.
Kevély fejhordozású állat, táguló orrlyukakkal, fényes
granátvillogású szemekkel. Az egész tekintete mutatta, hogy
mennyivel előkelőbb lénynek tartja magát ennél a két lábon biczegő
fajzatnál. A kötőféket tartó lovász egész figyelmét igénybe vette,
hogy egyet ne harapjon rajta, vagy lábával fel ne köszöntse.</p>
<p>– Hejh! Te gyilkos! mondá neki a grófnő, mikor odament hozzá, s
a nyakát megveregette.</p>
<p>A My Dream valamit mondott rá: a maga nyelvén, a mi azt tehette,
hogy «te is az!»</p>
<p>(Úgy-e te se tudod tűrni a korbácsütést?)</p>
<p>E közben megérkezett a bécsi ügyvéd. Másod magával jött. A
kisérője egy zsandár volt, teljes fegyverzetben.</p>
<p>– Ön csendőr kiséretében jön hozzám? kérdé elbámulva a
grófnő.</p>
<p>Az ügyvéd inte a fegyveres vitéznek, hogy maradjon künn, s aztán
felvezetve a grófnőt a veranda lépcsőin, halkan mondá neki:</p>
<p>– Kiséretet kellett hoznom magamal: ilyen nagy összeg pénzzel
nem merek egyedül járni.</p>
<p>– Nagy összeg pénzzel?</p>
<p>– Igen. Az egész félmilliót hozom. És még azon fölül is. A mi az
elhunyt gróf ritkaságainak árveréséből begyűlt.</p>
<p>– Hát a kiknek tartozott?</p>
<p>– Nem jelentkezett a kitűzött határidő alatt senki.</p>
<p>– Ez csodálatos.</p>
<p>– Nem csodálatos biz az, grófnő. Az öngyilkosnak nem maradnak
becsületbeli adósságai. Az a négy lat ólom mindent kifizetett. A
gentleman bajtársak, a kiknek vesztett fogadásokkal tartozott, mind
félre ugranak mellőle, nehogy a vére rájuk frecscsenjen, s másnap
mindenki azt <span class="pagenum"><a name="Page_233" id=
"Page_233">-233-</a></span> mondja: «Szegény Oszkár! de kár érte!
Vajjon kinek tartozhatott?» A halálnak nem akad gazdája.</p>
<p>– Holmi apró iparos árjegyzéken kívül, a mi a tárczájából
fedezve lett, semi tartozása sem volt a grófnak. Én a rámbizott
összeget visszahoztam, nem akarom magamnál tartogatni. A paripákat
is elhoztam magammal. A gróf halála órájában végrendeletet tett, s
a grófnőt nevezte meg általános örököséül.</p>
<p>Tehát még ő örököl férje után! Milyen ironia!</p>
<p>Az elmondottak után ismét fölébredt egy alvó szörnyeteg a grófnő
lelkében. A gyanu, a féltés. – Hátha nem is igaz a nagy veszteség,
a miért most nem jelentkezik senki? Hátha az a nemes gyopár vezet a
rejtély titkára?</p>
<p>A sértett becsvágy legtovább élve marad az emberben. Corday
Sarolta levágott feje, a hóhér arczulütésére még elpirul.</p>
<p>– Nem hagyott semmi levelet maga után a gróf? kérdezé az
ügyvédtől, indulattól fuladozva.</p>
<p>– A végrendeletről szóltam.</p>
<p>– De egyébről?</p>
<p>– Meg kell mondanom az igazat. Volt egy lepecsételt levél az
asztalon, de azon csak egy keresztnév volt.</p>
<p>– Minő keresztnév?</p>
<p>– A grófnőt úgy tudom Katharinának híják. – Nem az volt rá
irva.</p>
<p>– Hát mi?</p>
<p>(A sárkány tüzet okádott már!)</p>
<p>– «Amelie»-nak volt czímezve.</p>
<p>(Aztán fejére zúdult a tenger.)</p>
<p>– Az a leányom neve.</p>
<p>Az ügyvédnek gyámolítani kellett a grófnőt, hogy a lábáról le ne
rogyjon. Alig tudta a lépcsőn felvezetni a szobáiba.</p>
<p>Ott aztán leveté magát a grófnő a kerevetre és zokogott
keservesen.</p>
<p>– Milyen igazán szerette őt! <span class="pagenum"><a name=
"Page_234" id="Page_234">-234-</a></span></p>
<p>Azután lassankint magához tért s letörlé a könyjeit.</p>
<p>– Hol van az a levél?</p>
<p>– Elébb hadd adjam át az összeget.</p>
<p>– A levelet kérem elébb.</p>
<p>Eleget tettek a szeszélyének.</p>
<p>Kezébe vette azt a finom vieux saxe papirra irott levelet, a
koronás monogrammal lezárt borítékban s hosszan elbámulta a ráirt
betűket.</p>
<p>– Milyen szép betűket rajzolt, mikor halni készült. Nem nekem
irt, hanem a leányomnak.</p>
<p>– De most, kérem, vegye át az összeget a grófnő.</p>
<p>– Csak vigye ön vissza és tegye valahová letétbe. Ez az összeg
ne égesse az én lelkemet többé. Tudok egy jó czélt, a mire
fordítani lehet. Hirdettesse ön ki, hogy félmilliót kap tőlem, a ki
az eltünt leányomat visszahozza.</p>
<p>– Hát a grófkisasszony nem ment kolostorba? kérdé bámulva az
ügyvéd.</p>
<p>A grófnő előkereste a szekrényéből a leánya leveleit, a miben az
rettenetes búcsút vesz az anyjától.</p>
<p>– Olvassa ön ezt.</p>
<p>Az ügyvéd egyeneslelkű ember volt. Nem birta felháborodását
eltitkolni.</p>
<p>– De hát, grófnő, most jut eszébe önnek az eltünt leányát
kerestetni?</p>
<p>– Eddig is nyomoztattam, de sikertelenül. Nem tagadom, rettegtem
rátalálni. Irtóztam a gyalázattól. De most már nem törődöm
semmivel. Találják fel akárhol, akárminő helyzetben; elbukva,
eléktelenítve; csak hozzák vissza. Nem lehet annyi bűne, a mennyit
az én gyászfátyolom el ne takarjon. Legyen ön segítségemre!</p>
<p>– Jól van, grófnő. Ha ez szilárd elhatározása, akkor adok önnek
egy tanácsot. Ha a leánya oda szállt le, annak a tengernek a
fenekére, a mivel önt megfenyegette, ott őt senki más meg nem
találja, mint csupán a saját édes anyja. Akkor önnek kell a leányát
felkeresni.</p>
<p>– Annak a tengernek a fenekén? <span class="pagenum"><a name=
"Page_235" id="Page_235">-235-</a></span></p>
<p>– Annak a sártengernek a fenekén.</p>
<p>… Az ügyvéd aztán elmondta az egész tervet, a mit a grófnőnek
követni kell.</p>
<p>A grófnő ráállt, hogy felölti a buvárkészüléket.</p>
<p>És ahhoz valóban merész elhatározás kellett, hogy valaki ezt a
tervet keresztül vigye. – Miről volt szó?</p>
<p>Egy fiatal grófleány meggyűlöli az előkelő társaságot, s abban
legfőkép a hűtelen jegyesét és vetélytársnőjét, az édes anyját. –
Boszút akar rajtuk állni és az egész társaságon. – Meg akarja
gyalázni a családja nevét. – Nem is új találmány ez. – Egy
herczegkisasszony, a ki családi controversiából kávéházi énekesnővé
inaugurálja magát, s a herczegi czímert a harisnyájára hímezteti, a
hol az egész világ láthatja.</p>
<p>Az ötlet bizarr, de egészen lélektani.</p>
<p>Meghurczolni a legfényesebb optimatesnevet a «mob», a «hanjagel»
között. Összepárosítani a diadémot a phrygiai süveggel.
Foghagymabűzt lehelni az ájuldozó haute-volée arczába. Van benne
valami dæmoni elégtételvevés.</p>
<p>Azonban az eltünt leány levelében még ennél nagyobb fenyegetés
volt. Ez már nem arról a «félvilágról» beszélt, a hol a fényes
«nevet» bepiszkolják, hanem a hol már semmi «nevet» sem viselnek.
Ez már az «alvilág», a mi a cafée chantantok podiumán is alul
következik.</p>
<p>Az ilyen nagy kedélytévedésre már csak a pathologia ád
magyarázatot. Hanem az ád. Ha egy angyal elbukik, abból egyszerre
dæmon lesz. Ha egy vesztaszűz leveti fátyolát, a bajadér jön ki
alóla. S ennek mind az idegszervezet az oka. Idiosyncrasia a neve.
Gyakran előfordul a klinikán.</p>
<p>Abban tehát mind a grófnő, mind a jogtanácsosa megállapodának,
hogy az eltünt leányt egy bizonyos világ sphæráján belül kell
keresni. Abban a gőzkörben, mely parfümből és ser-zamatból,
szivarfüstből és lámpagázból verődött össze. <span class=
"pagenum"><a name="Page_236" id="Page_236">-236-</a></span></p>
<p>A grófnőnek le kellett mennie Budapestre teljes incognitóban.
Nem is vasúton, hanem «gyors parasztokkal».</p>
<p>Ott kifogadott egy üresen álló szállást, a hol a házmesterné
szolgálta ki.</p>
<p>Férfiruhát öltött, a mi termetét nem árulta el. Egész deli
gavallérnak nézett ki benne. A haját felbodorított fürtökben
viselte. Nagyon hasonlított egy hegedűművészhez.</p>
<p>A budapesti főkapitányság azután adott a rendelkezésére egy
ügyes és bátor detektivet, a ki őt az ismeretlen alvilág
labyrintjában kalauzolja és megvédelmezze: ez volt «Reznek» úr.</p>
<h2><span class="smaller">XXXIII. FEJEZET.</span><br />
REZNEK ÚR.</h2>
<p>Reznek úr volt a fővárosi alvilág lakóinak a réme. A legügyesebb
kutató rendőr.</p>
<p>Már egyszer találkoztunk vele. Ama hófúvásos éjszakán, a mikor a
ruttkai vonat elkésve érkezett meg a «losonczi» pályafőhöz.</p>
<p>Hogy akkor a jelezett grófkisasszonyt elszalasztá, az nem az ő
hibája, hanem a Paczal János konstáblernek az érdeme.</p>
<p>A detektivnek a kezében volt a téves személyleirás, a mit a
kiindulási állomásról megküldtek a budapesti rendőrségnek, de az
épen nem illett rá a vonattal érkezett egyetlen fiatal
fehércselédre. Azért azt mégis figyelmébe vette volna a detektiv,
ha véletlenül a váltóőr pártul nem fogja. Ha az a leány egyedül
megy ki a pályaházból, akkor a konstábler intésére a detektiv
mindenütt a nyomában marad. Így azonban a kantinból visszatérő
detektiv, a ki a napszámosokat kérdezte ki, azt a tudósítást vette
az őrt álló konstáblertől, hogy «megkerült a Kapor Ádámék
elveszettnek hitt szobalakó mamzellje». S ezzel az egész szimat el
lett vesztve. <span class="pagenum"><a name="Page_237" id=
"Page_237">-237-</a></span></p>
<p>S minthogy a koldusok szövetsége még erősebb és szervezettebb,
mint a szent Hermandad szolgáié, a személycserét, a kik sejtették,
tudták, azok sem árulták el soha. Hiszen nem volt bűnös, a kit
rejtegettek. A saját nyomorúságuknak enyhítője volt az a tudat,
hogy ezt szívesen osztja meg velük valaki, a ki, ha akarná,
palotában lakhatnék, a ki maga is szenved – és nem mondja
senkinek.</p>
<p>Jutalom eddig is volt kitűzve, ezerekbe menő az eltünt grófleány
feltalálójának, de arról csak a rendőrségi közegek tudtak,
hírlapokban nem lehetett azt kikürtölni. Képtelenség volt feltenni
egy rendőrről, hogy az, ha valami gyanút talál, mely nyomra vezet,
azt fel ne használja, a szép dijazás reményében, kivált miután a
feljelentettnek ezáltal nem kárt, de hasznot tehet. De hát azt már
láttuk, hogy Paczal János nem volt rendőrnek való ember.</p>
<p>Reznek úr már az volt.</p>
<p>Hát bizony ő sem született annak. Nem is készült erre a derék
pályára. A «detektivséget» nem tanítják se az egyetemen, se a
polytechnikumon.</p>
<p>Reznek úr valamikor épen azon az úton járt, a melyen Oszkár
gróf. Csakhogy ő, mikor a nagy árok keresztül állt az útjában, nem
ugrott bele a nyakát kitörni, hanem szépen leszállt abba s
folytatta tovább a sétáját az árok fenekén.</p>
<p>Neki is voltak egykor négyesfogatai, a mikkel nagy
ostorpattogtatva vágtatott végig az utczán; ő is udvarolt a
világszép hölgyeknek, ő alatta is futott a versenyparipa a steple
chasen: vele is kaczérkodtak a «négy dámák» a fáraó-banknál,
párbajairól beszélnek az arczán látható vágások rúnái. Mikor
egyszer aztán kiszaladt a föld a lába alól, (a föld forog!) s ő úgy
maradt a világon, mint a kit a hajótörés után kidobott a tenger,
hát akkor nem lőtte főbe magát, hanem beállt a rendőrséghez
detektivnek.</p>
<p>Ez a tudománya maradt meg az eddigi tanulmányainak a kursusából.
<span class="pagenum"><a name="Page_238" id=
"Page_238">-238-</a></span></p>
<p>Úri mulatságból keresztül-kasul kitanulta mindazt az életet a
fővárosban, a mi a vonalon alól van. Titkos játékbarlangokkal,
tolvajtársaságokkal, lélekvásárlókkal, anarchistákkal, a lebujok
orgiával alapos ismeretségei voltak. És a mellett a salonok
chronique scandaleusét is könyvnélkül tudta. A tolvaj jargont csak
olyan jól ismerte, mint a clubbok repülő-szavait. Uzsorásokat,
zálogüzleteket, orgazdákat fel tudott találni, s a névtelen
istenasszonyoknak (névtelenségük daczára) egész természetrajzát
volt képes megirni.</p>
<p>Miért ne vette volna hasznát ennyi szép tudománynak, mikor
minden kötél elszakadt?</p>
<p>Minden munka tiszteletre méltó s a detektiv munkája bizony
az.</p>
<p>S ennyi szükséges ismeret mellé még egyéb kiváló tulajdonokkal
is rendelkezett Reznek úr.</p>
<p>Személyes bátorsága a csodával volt határos. Egyedül be mert
törni olyan rejtett bűnbarlangokba, a hol a késdöfést könnyen
osztogatják, s testi erejével imponált a gonosztevőknek. Győzte a
spirituozumokat, soha senki le nem tudta itatni. A nőcsábítástól
sem tartózkodott, ha valami titkot kellett ez által kicsalni.
Arczát, alakját úgy el tudta változtatni, hogy a társaság, a mely
közé keveredett, hozzátartozónak vette; a nyelvükön is értett, s
meglepően tudott utánozni minden tájkifejezést, s a mellett minden
előkelő európai nyelven beszélt folyékonyan.</p>
<p>És azonkívül azzal az adománynyal birt, hogy a kit egyszer
meglátott, annak az arczára évek mulva is vissza tudott emlékezni.
Tízezer nevet tartott a fejében.</p>
<p>Ez az úr lett kiadva a leányát kereső grófnő mellé.</p>
<p>A hajsza egész komolyan indult meg. A grófnő idegei bámulatos
módon kibirták azt a kalandozást az alvilágban.</p>
<p>Egy olyan világrészben, a melyről neki eddig sejtelme sem
volt.</p>
<p>Néha talált egy olyan alakot, a mely hasonlított azéhoz,
<span class="pagenum"><a name="Page_239" id=
"Page_239">-239-</a></span> a kit keres. Ijedség és öröm szállta
meg egyszerre az idegeit. Azt megfogta, odavonta az ölébe,
letörölgette az arczáról az ámító festéket, vallatóra fogta, aztán
megint egy visszás keveréke az érzéseknek váltotta föl az előbbit:
ismét a bánat, hogy «ez nem az», és az öröm, hogy «még sem ez
az».</p>
<p>Egész csapatvizsgáját tartotta a kisérteteknek. Körülvették a
nevető, tánczoló koboldok. Feltünt néha a bacchikus jelenetek
között egy-egy madonna arcz is. Bukott angyal. Egy ilyennek a
láttára még jobban megerősödött az a hite, hogy az ő leánya is
ebben a világban lehet.</p>
<p>Egyszer aztán azt mondta neki a kisérő detektiv.</p>
<p>– Grófnő, mi hamis nyomon járunk. Ebben az athmosphærában mi nem
fogjuk feltalálni azt, a kit keresünk.</p>
<p>– Saját levele utasít ide.</p>
<p>– Épen azért nem igaz. Én furfangosságom daczára ráhagytam
magamat szedetni. Hisz a ki szökni akar, nem mondja meg a valódi
helyet, a hová menekül. Ez a levél csak arra való, hogy elámítsa az
üldözőket.</p>
<p>– Mit gondol ön?</p>
<p>– Én azt gondolom, hogy a grófnő leánya, ha esett, nem lefelé,
hanem felfelé esett.</p>
<p>– Ha ez igaz volna!</p>
<p>– Nekünk vissza kell fordulnunk és más kiindulási pontot
keresnünk.</p>
<p>– Tud ön ilyent?</p>
<p>– Nekem van egy sejtelmem. Azon a napon, a melyen az itteni
rendőrséghez a grófnő távirata megérkezett az eltünt grófkisasszony
felől, az elkésett vonaton csak egy fiatal leány érkezett, a többi
utasok elmaradtak a hófuvat miatt egy közbeeső állomáson. Annak az
egyetlen fiatal leánynak személyleirása semmiben sem hasonlított a
grófnő által megküldötthöz. A leány hozzátartozni látszott ahhoz a
tojásszedő kofához, a kivel egy kocsiban ült, annak a kosarait
segített czepelni, s a míg az a pénzügyőrség <span class=
"pagenum"><a name="Page_240" id="Page_240">-240-</a></span>
szobájába ment, annak a kosarait őrizve maradt hátra s leült egy
padra. Én nem láttam őt eltávozni, de az a konstábler, a ki mellém
volt adva, beszélt is vele s úgy emlékezem, hogy meg is mondta
nekem, hogy az a leány hova fog szállni? Ez volt a 116-ik számú
konstábler a VI-ik kompaniából; a neve: emlékezem már rá: Paczal
János.</p>
<p>– Akkor siessünk ezt a konstáblert felkeresni.</p>
<p>– Csakhogy azzal egy nagy baj van. Ez a rendőr, épen e napokban,
egy veszedelmes internationalis tolvaj elfogása közben, a mikor
bátor önfeláldozással teljesíté kötelességét, olyan súlyos sebeket
kapott, hogy most a veres kereszt kórházában fekszik, élet-halál
között. Ha felgyógyul, bizonyosan megkapja az ezüst érdemkeresztet.
De bizony meglehet, hogy csak fakereszt jut neki.</p>
<p>– Siessünk ezt az embert felkeresni.</p>
<p>A grófnő, férfi öltözetét megtartva, kocsizott át Budára, a
detektiv kiséretében.</p>
<p>Ott a felügyelő-orvos nem akarta őket a beteghez beereszteni.
Annak a sebláza egyre tart, beszélnie pedig épen nem szabad.</p>
<p>A detektiv felvilágosító szavaira azonban beereszték a grófnőt a
megsebesülthöz.</p>
<p>Paczal János extasisban ragyogó, merőn felnyitott szemekkel
feküdt a kórágyon; arcza láztól veres, homlokán veritékgyöngyök,
száraz ajkai félig felnyitva, valamit beszélni látszottak, de hogy
mit? azt nem lehetett megérteni.</p>
<p>Az ápoló irgalmas néne azt monda, hogy a lázroham már éjfél óta
tart s ha meg nem fordul, akkor vége van a betegnek. Folyvást
deliriumban van.</p>
<p>A grófnő elfeledé, hogy férfiöltönyt visel s imára kulcsolta
kezeit.</p>
<p>Imádkozott egy embernek az életeért, a kit soha sem látott
azelőtt.</p>
<p>Reznek úr odahajolt a beteg fölé. <span class="pagenum"><a name=
"Page_241" id="Page_241">-241-</a></span></p>
<p>– János pajtás! Nem lesz semmi baj, mondá neki.</p>
<p>A sebesült nyitott szája mosolyogni kezdett; szemeire félig
lezáródtak a veresre gyuladt szemhéjak, eszmélni látszott.</p>
<p>– Vizet… lihegé, forró lehellettel.</p>
<p>A grófnő maga sietett oda hozzá a pohárral, s egyik kezével a
beteg fejét gyöngéden fölemelve, a másikkal odatartá száraz
ajkaihoz a mandulatejes poharat.</p>
<p>A lázbeteg mohón nyelte a hűsitő italt.</p>
<p>Az ápolónő mondá, hogy már hét nap óta egyedüli tápláléka a
mandulatej és tiszta húslé.</p>
<p>Az italtól kissé nyugodtabb lett a beteg arcza.</p>
<p>A grófnő azalatt a míg így föléje volt hajolva, ezt sugta lopva
a fülébe: «Amelie»???</p>
<p>A beteg arcza egyszerre elkomorult. Homlokát összeránczolta,
szemei lezárultak, ajka becsukodott. Olyan lett, mint egy
halott.</p>
<p>Csak az összevont szemöldök tanusíták, hogy él. A halott arczán
nincsen harag.</p>
<p>A grófnő pénzt hagyott hátra a kórházfelügyelőnél, arra a
czélra, hogy ha a sebesült felocsudik, minden kivánsága teljesítve
legyen, a mit ugyan az ő nagylelkűsége nélkül is megtesznek
vala.</p>
<p>Mikor a veres kereszt kórházából kijöttek, azt mondá a detektiv
a grófnőnek.</p>
<p>– Most megint jutott valami eszembe. Azon az említett éjszakán
nekem ugyanez a konstábler azt az értesítést adta, hogy az ott
alkalmazott vasúti váltóőrnek a lakásán albérletben levő mamzell
megkerült. Előtte való napokban fel lett jelentve, hogy ugyanez a
mamzell eltűnt és nem jött vissza a szállására. Tudom jól, hogy
mindenfelé kerestük. A konstábler értesítése szerint ama vonattal
érkezett leány lett volna az eltünt varrónő. De hátha az volt, a
kit épen mi keresünk.</p>
<p>– Ah! az lehetséges.</p>
<p>– Az a vasúti őr vitte magával a vonattal érkezett leányt.
<span class="pagenum"><a name="Page_242" id=
"Page_242">-242-</a></span></p>
<p>– Akkor annak kell felőle bizonyosat tudni.</p>
<p>– Most már annak a lakására is emlékezem. A Stácizó-utcza
szegletén van egy ócska hajdani fogadó, egy roskadozó ház, a «Zöld
paradicsom»-hoz czímezve.</p>
<p>– Siessünk oda.</p>
<p>Most már kezükben volt a gombolyag fonálkezdete.</p>
<p>Talán még most is ott van az a leány?</p>
<p>S ha nincs is már ott; de a nagyszámú lakók közül csak akad egy,
a ki jó szóért, jobb pénzért, elmondja, hogy milyen volt az arcza,
az alakja a tudakolt leánynak? talán azt is megmondják, hogy hová
költözött, ha ott nincs. S ha nem mondják is; már azután a
rendőrség kitudja sütni, csak egyszer a helyes személyleirás legyen
a kezében.</p>
<p>A grófnő és a detektiv a legvérmesebb reménynyel hajtattak
vissza Pestre, egész a Stáczió-utcza végéig.</p>
<p>Forró nyári nap volt. Azoknak a földszinti házikóknak, a mik a
külső Stáczió-utczát alkotják, minden ablaka nyitva volt.
Szellőztettek, poroltak mindenfelé. A vánkosok az ablakokba voltak
kirakva. A vasrácsok mögül virágzó muskátlik kandikáltak elő;
szorgalmas gazdasszonyok az ablakokat mosták, törülgették. Csak a
«Zöld paradicsom» ablakai voltak végig mind bezárva.</p>
<p>Aggasztó jelenség!</p>
<p>A mint a ház előtt megállt a bérkocsi, a detektiv kiszállt, s
odament a kapuajtóhoz. Az be van zárva. Csöngetni akart; a
csöngetyühuzó le volt szakítva. Dörömbölni kezdett a kapun. Senki
sem jött elő azt kinyitni. Sorra járta az ablakokat, azok tele
voltak sárpettyekkel, a hogy a szenes szekerek a tavaszi latyakkal
tele fecskendték. Alig lehetett rajtuk belátni. Valahol egy tábla
be volt törve, azon be lehetett nézni. Csak a vedlett falak
látszottak. Valami dohos bűz jött ki a nyiláson. A kapu fölött
lóggó hajdani korcsmaczímeren csak a rézrozsda tartotta még a zöld
színt, a többi lekopott róla. A pecsenyesütőné utczai ajtaja
keresztbe tett deszkával volt beszegezve. <span class=
"pagenum"><a name="Page_243" id="Page_243">-243-</a></span></p>
<p>A szomszédban építettek egy új házat, átellenben meg egy régit
bontottak le. Ott az ójtott mész gőze, itt a mészpor segített
kellemessé tenni a levegőt.</p>
<p>A detektiv kérdezősködésére előállt végre valami pallérféle
uraság, a ki megadta a felvilágosítást.</p>
<p>A «Zöld paradicsom»-ot a városi hatóság, mint egészségtelen
hagymázfészket két hó előtt bezáratta, a lakosokat kiszállásolták
belőle. Azokat, ki tudja, merre fújta szerteszéjjel a szél. Szegény
ember volt valamennyi, a kinek «hátán a háza, kebelében a
kenyere».</p>
<p>Senki sem volt, a ki a «Zöld paradicsom» krónikáiról hirt tudott
volna mondani.</p>
<h2><span class="smaller">XXXIV. FEJEZET.</span><br />
A «BURG-GENDARME»-NÁL.</h2>
<p>Paczal János kiheverte a sebeit.</p>
<p>Bár azokba holmi rendes kompactioju ember belehalt volna, de hát
ehhez «hozzá volt varrva a lélek», a hogy mondani szoktuk.</p>
<p>Dehogy panaszkodott! Inkább tele volt dicsekedéssel.</p>
<p>Soha e világi életében olyan fejedelmi dolga nem volt, mint a
veres keresztben.</p>
<p>Midőn már annyira magához tért, hogy szabad volt neki az ételből
«csipegetni», azt sem tudták, mivel keressék a kedvét?</p>
<p>Ha vadpecsenyét engedett meg a doktor, hoztak neki fáczánt, meg
császár-madarat. A drága befőttek, franczia kompótok soha el nem
fogytak nála. Spárgával hizlalták, a mi ebben az évadban már
ritkaság, s mindennap articsókát hoztak neki, de már abból nem
kért. Inni pedig nem kapott mást, mint tokaji aszubort.</p>
<p>– Hallod-e Kristóf barátom! mondá egy napon Paczal János az ő
kedves pajtásának a Reznek detektivnek, a ki mindennap meglátogatta
őt a veres keresztnél. Alig várom <span class="pagenum"><a name=
"Page_244" id="Page_244">-244-</a></span> már, hogy kiszabaduljak
ebből a nagy uraságból. Unom már a sok fáczánt, meg békát. S mikor
a tokaji bort látom, olyan mintha orvosságos üveget nyitnának fel
előttem. Csak már egyszer annyira segítene az úr Jézus, hogy egy
kis jó libapecsenyével ülhetnék szemközt, hozzá tepertyüs
öntöttsalátával! Mindjárt ember lenne belőlem: azt tudom.</p>
<p>– No csak még egy pár napig türtőztesd magad, János pajtás.
Akkor lesz libapecsenye a «Burg-gendarme»-nál.</p>
<p>A «Burg-gendarme» egy nagyon széles körben jól ismert korcsma ős
Budavárában.</p>
<p>Vendéglőse valamikor udvari csendőr volt, a míg, kapta magát,
felcsapott korcsmárosnak: átruházva a rangját a vendéglőjére.</p>
<p>Derék, délczeg alak maga a korcsmáros; maga szolgál fel a
vendégeknek, két szép leányával, a felesége pedig maga süt-főz.</p>
<p>Látogatják a korcsmáját jómódú polgárok, szinészek, művészek,
miniszteri hivatalnokok. Némely estén egész hosszú asztalt ülnek
végig csupa királyi táblabirák. És a mellett tisztességes munkások,
kézművesek is lakmároznak ugyanazon étteremben.</p>
<p>Parancsolgatni, megrendelni nem szokás a «Burg-gendarme»-nál,
nem is illik; de nem is vezetne semmi czélhoz.</p>
<p>A ki jön, helyet foglal a hol talál, kiabálni nem szükség, úgy
is meglátják, hogy ott van; s ha a poharat csengeti a késfokkal,
legfeljebb azt mondják neki, hogy el ne törje, mert öt krajczár az
ára.</p>
<p>Válogatni sem lehet az étlapban, mert mindennap csak egyféle
étel van, hanem az aztán fölséges. Egyik nap malaczpecsenye
káposztasalátával, másik nap gulyáshús csipedettel, harmadikon
paprikás halászlé turós galuskával; negyediken libapecsenye
öntöttsalátával és így tovább. Az egész heti menu ki van irva
krétával kívül az ajtóra. Mindennap tudhatja az ember, hogy mit
kap, s <span class="pagenum"><a name="Page_245" id=
"Page_245">-245-</a></span> hogy holnap mit várhat. Az ára is meg
van szabva, hogy hány krajczár kerek számban? (Igen olcsó.) Bor is
csak egyféle van. Budai veres. Abból mindenkinek jár egy literrel.
Ha sok, ott hagyja. Az is olcsóbb, mint másutt; de legalább tiszta
igazi bor.</p>
<p>Ide invitálta meg Reznek úr a barátját, Paczal János konstáblert
az első napon, a mikor a kórházból kibocsátották. Az a nap vasárnap
volt, a libapecsenye és tepertyüs öntöttsalátának a napja.</p>
<p>Ezen a napon tűzték fel a konstábler mellére a jól megszolgált
ezüst érdemkeresztet megfelelő ünnepélyességgel.</p>
<p>Este tíz órakor érkezett meg a «Burg-gendarme»-hoz Reznek úr
Paczal Jánossal, mikor már a többi vendégek elmentek. Ezek mind
tiszteséges úri emberek, a kik tíz óra ütéskor kihörpentik az
utolsó poharat s mennek haza.</p>
<p>A detektivnek, meg a konstáblernek pedig akkor van a vacsoráló
ideje, a mikor tudniillik nem hivatalból, hanem csak a maga
kontentumára vacsorál. Mert ha korábban telepedik le két ilyen
vendég valami népszerű korcsmában, akkor egyszerre vége van a
hangos diskurálásnak. Egyik vendég a másiknak súg: «Ott ül egy
detektiv! meg egy konstábler! Valakit keresnek!» Azután minden
ember gyanakodva néz a szomszédjára: «Nem te vagy az?» vagy pedig
magába száll s elgondolkodik rajta, «vajjon nem engem akarnak
elcsipni?» S lassan elpárolognak, a mi nem kedves dolog a
korcsmárosra nézve.</p>
<p>Azért ez a két alak csak akkor szivesen látott vendég, a mikor
már üres a csárda. Akkor aztán meg is törlik a széket előttük a
házi kisasszonyok.</p>
<p>Minden megsürgetés nélkül ott áll előttük azonnal a pirosra
sült, ropogós bőrű fáintos libapecsenye; a párolgó öntöttsalátával,
melyet kettőbe vágott lágykemény tojások s koczkára aprított
tepertyük tesznek kinálatossá.</p>
<p>Hozzá látnak komoly emberek étvágyával. Okos ember nem áll
szónak addig, a míg meg nem vetette az ágyát a beszédnek s el nem
egyengette az útját egy-két pohár <span class="pagenum"><a name=
"Page_246" id="Page_246">-246-</a></span> borral. A libapecsenyénél
ez még inkább ajánlva van; mert azzal nem elég jóllakni, hanem még
a csontocskákat is egyenkint le kell faragcsálni és megrágogatni; s
utoljára a jó barna «szaft»-ot a tál fenekén villára szúrt
kenyérdarabkákkal kimártogatni. Hogy tiszta munka legyen.</p>
<p>Csak aztán következik a poharazás, beszélgetés.</p>
<p>Először is összekoczintják a poharaikat.</p>
<p>– Az Isten éltessen János pajtás.</p>
<p>– Isten tartson meg soká, Kristóf barátom.</p>
<p>(Most teszik le a «remeket», a Kristóf ki akarja vallatni a
Jánost.)</p>
<p>– Hát hogy ízlett a budai libapecsenye, a veres kereszti úri
koszt után, János?</p>
<p>– Hidd el Kristóf, hogy egészen beleuntam már, egyik nap
fogolypecsenye, másik nap fáczán, mindennap kompótok. Aztán olyan
borok, a miket piskótával kell mártogatni. Alig várom már, hogy egy
kis jó fokhagymás pecsenyéhez jussak, uborkasalátával.</p>
<p>– No még azt egy hétig nem szabad enned. «Non datur saltus in
natura». Nem szabad ugrálni a természetben. Ma csak érd be a
libapecsenyével.</p>
<p>– Ez is fölséges volt! «Burg-gendarme» úr! Megmutathatja a
feleségének a tálat: nem maradt rajt egyéb, csak a csontok. No
ezzel a pohárral a derék házi asszony egészségére.</p>
<p>Erre aztán maga a vendéglős is, a «Burg-gendarme» koczintott a
vendégeivel.</p>
<p>– No ezzel a pohárral meg annak a derék asszonyságnak az
egészségére, a ki az én barátomat Jánost, a nagy betegsége alatt
oly hűségesen ápolta.</p>
<p>– Az apáczáéra?</p>
<p>– Nem az apácza egészségére, az egészséges, ha mi nem iszunk is
érte. A grófnééra!</p>
<p>– Miféle grófnéról beszélsz?</p>
<p>– Hát a bájos X. X. Katalin grófné. Nem tudod?</p>
<p>– Nem én. Semmit. <span class="pagenum"><a name="Page_247" id=
"Page_247">-247-</a></span></p>
<p>– Hiszen mindennap meglátogatott, mikor olyan nagy lázban
voltál.</p>
<p>– Nem láttam én egyebet, mint boszorkányokat, meg
sárkánykigyókat.</p>
<p>– Mert deliriumban voltál. Szólt is hozzád.</p>
<p>– Úgy tetszik, mintha hallottam volna. De már nem tudom,
mit.</p>
<p>– Hát a sok fáczánpecsenye, befőtt, tokaji bor és piskóta mind a
grófnétól jött.</p>
<p>– S vajjon mit követtem én el ebben az életben, hogy egy ilyen
méltóságos úrhölgy gyöngéd gondoskodására érdemes legyek?</p>
<p>– Hát tudod: az a szegény grófné, azért, hogy olyan gazdag,
mégis nagyon szegény. Rövid idő alatt elvesztette két legnagyobb
kincsét: a leányát, meg a férjét.</p>
<p>– Tudom: hiszen együtt lestük a leányát veled a losonczi
pályafőnél. A férjét is jól ismertem. Kétszer tartóztattam le a
phaëtonját kis gyerekek elgázolása miatt. Egyszer meg kiugrott
előlem az ablakon, mikor a titkos roulette-bankot lefoglaltuk. Jó
ismerősök voltunk.</p>
<p>– De a szegény grófnőt mégis nagyon sajnálni lehet a
szerencsétlenségei miatt.</p>
<p>– Maga volt az oka. Hagyta volna a férjét a leányának, akkor
most meg volna mind a kettő.</p>
<p>– No de az egyiket már nem lehet feltámasztani. Hanem a másik
még meg volna menthető.</p>
<p>– Az már igaz.</p>
<p>– Abban járunk már két hét óta. A grófnő is férfi ruhában. Egyik
spelunkáról a másikra. Olyan helyeken, a hol az ember egyik kezét
mindig a zsebében tartja a revolver markolatán.</p>
<p>– Hát spelunkákban keresitek a grófkisasszonyt? kérdé János
különös tekintetet vetve a barátjára.</p>
<p>A detektiv ebből a tekintetből azt vette ki, hogy a pajtása tud
valamit. – Odanyujtá neki a felnyitott szivartárczáját.
<span class="pagenum"><a name="Page_248" id=
"Page_248">-248-</a></span></p>
<p>– Gyujts rá pajtás. Csempészett szivar.</p>
<p>– Köszönöm. Én jobb szeretem a pipát.</p>
<p>Azzal kivette a kurtaszárú tajtékpipáját, megtömte a
szűzdohánynyal, s az egy szál faggyúgyertyánál rágyujtott
szipakolva.</p>
<p>– Hát te azt hiszed, hogy rossz nyomon járunk. Nem a
spelunkákban kellene keresnünk a grófkisasszonyt?</p>
<p>A Jánosnak nagyon nehezen akart meggyulladni a pipája: erősen
kellett befelé szívnia a gyertyalángot. Azután meg egy hatalmas
füstfelhőt bocsátott ki a szájából, a mivel homályba burkolta az
arczát.</p>
<p>– Nem hiszek én semmit. Soha sem voltam én úri társaságban. Te
jobban ismered őket. Te tudhatod, hogy szoktak-e a konteszek a
«markotányos pinczébe» járni?</p>
<p>– Magam is úgy tudom, hogy nem szoktak. De az eltünt leány azzal
fenyegette az anyját.</p>
<p>– Hát én a magam együgyü eszével azt itélem, hogy ha az
elszökött grófleány ezzel a fenyegetésével azt akarta volna elérni,
hogy az úri család dicsőséges nevét elhomályosítsa: hát akkor ezt
nem tette volna titokban; hanem előre hirdették volna öles
falragaszokban a «kék macska» dicső firmája alatt, hogy az éjjel 11
és ½ órakor pontban X. X. gróf kisasszony fog föllépni, mint
románcz énekesnő, igazi gyémántokkal rakott topánkákban; s hozták
volna a képmását, teljes ornátusában a ruhák hiányosságának.
Csinált volna botrányt, spektakulumot, hogy beszéltessen magáról az
ujságokban. Kitiltatta volna magát a fővárosból per schub. Ez lett
volna boszuállás! – De ugyan minek állna ilyenformán boszút az az
elkeseredett kontesz – titokban?</p>
<p>– Tökéletes igazad van János! Mindig mondtam én, hogy nagyon
okos ember az én Paczal János czimborám. Hát mit gondolsz, mely
úton kellene keresni azt a grófkisasszonyt?</p>
<p>– Az már nem az én mesterségem. Én detektiv nem vagyok. Ahoz
való eszem nincsen. <span class="pagenum"><a name="Page_249" id=
"Page_249">-249-</a></span></p>
<p>– Dehogy nincsen. Hiszen a hogy a stradivariussal lépre
kerítetted a hírhedett tolvajt: az egy phoenomenalis májszterstukk
volt.</p>
<p>– Hát vak tyúk is talál szemet. De igazában konstáblernek sem
vagyok én jó. Érzem én azt magam. Könnyen rászedhetnek. Nem tudok
eléggé gyanakodni; nem tudok eléggé kemény szívű lenni. Megsajnálom
az embert, a kit üldöznöm kellene. Le is teszem ezt a hivatalt. Már
néztem valami polgári állás után, a mi inkább nekem való. Nem azért
teszem le ezt az egyenruhát, mert ez a nagy közönségnek a legjobban
kicsúfolt madárijesztője; nem azért, hogy ebben annyiszor
megdobáltak, hol kővel, hol sárral; nem is ezekért a befoltozott
lyukakért, a miket a kés döfések ejtettek rajta; hanem azért, mert
magam is átlátom, hogy nem vagyok abból a fából faragva, a miből
egy rendőrnek kell lenni. Ostoba vagyok hozzá. Hát csak azért.</p>
<p>– Hej János pajtás! János pajtás! Mondok én neked valamit. De
egyszerre megszabadulhatnál a libériádtól: de még engemet is úrrá
tehetnél magaddal együtt. Tartsd ide a füledet.</p>
<p>Súgva mondá a többit.</p>
<p>– Egy kerek félmillión osztozhatnánk, ha az sikerülne.</p>
<p>János visszakapta a fejét: még a pipája is leesett a
csutorájáról.</p>
<p>– Fél milliót? Csak nem akarsz tán posztkiszlit rabolni velem
egy kompániában?</p>
<p>– Nem. Egész tisztességes, törvényes úton jutnánk hozzá. X. X.
Katalin grófnő ennyi jutalmat tüzött ki annak, a ki az elveszett
leányát feltalálja. Te! Egy félmillió! Megosztoznánk rajta. Neked
adnék belőle kétszázezer forintot.</p>
<p>– Hát aztán mit csinálnék én azzal a sok pénzzel? Én már
megszerettem a szegénységet.</p>
<p>– Nem igaz az pajtás. Nem szokja azt meg az ember <span class=
"pagenum"><a name="Page_250" id="Page_250">-250-</a></span> soha.
Én is azt mondom, hogy jól van így, a hogy van; de magamban
nagyokat sóhajtok.</p>
<p>– Te nálad értem azt. Mert te nagy úr voltál valaha, s
valahányszor a hajdani czimborákat látod végig vágtatni az
Andrássy-úton, tüzes paripákon, ugornod kell, hogy be ne
sározzanak; mindig arra gondolsz, hogy hej ha még egyszer én is
felkaphatnék; milyen telivér rézderes fogatot tartanék. De mit
csinálnék én a magam százezreivel!? Egy nap kétszer akkor sem
ebédelnék, se két csizmát nem húznék a lábamra, se jobban nem
aludnám, mint most. Abban a társaságban, a miben most élek, meg nem
maradhatnék: más társaságba pedig be nem fogadnának. Ha most egy
felügyelői állást kapok az elevátornál, azt fogják mondani: «derék
ember, konstábler is volt, ezüst érdemkeresztet is kapott»; ha
pedig kétszázezeres úr lennék: minden ember azt mondaná: «ki tudja
kit ölt meg? komisz policzáj volt!» s el kellene dugnom az
érdemkeresztemet, hogy meg ne lássák.</p>
<p>– Hát az a gondolat nem vesz elő néha, János bajtárs, hogy az
embernek milyen sivatag az élete, míg magában van? Nem néztél soha
egy szép leánynak a szemébe mélyebben? Nem álmodol róla? Boldog
családi életről. A minek nem áll semmi az útjában, csak a
szegénységed.</p>
<p>János a gyertya lángjába bámult s a pipa is kialudt a szájában,
úgy elbámult. (Most mindjárt beleakad a pókhálóba.)</p>
<p>Egyszerre csak összeszedte magát. Kifujta a pipából a tüzes
hamut, s a maradékot kiverte a markába. Aztán azt mondá:</p>
<p>– Igyunk erre egyet.</p>
<p>– Annak az egészségére, a kire most gondolsz! –
Összekoczintottak.</p>
<p>– Hát, igazad van pajtás. Bizony elővesz engem is néha a
sóhajtozás valami boldogság után. De az nem olyan boldogság, a mit
sokan irigyelnek; hanem olyan boldogság, a miről senki sem tud
semmit. Két ember a <span class="pagenum"><a name="Page_251" id=
"Page_251">-251-</a></span> gondokat, bajokat megosztja, s félgond,
félbaj lesz belőle; az örömeit, reménységeit összeteszi s kettős
öröm, kettős remény lesz belőle. A mikor az ember nem attól lakik
jól, a mit maga megeszik, hanem annak a nézésétől, hogy milyen jó
étvágygyal fogyasztják el azok, a kiket ő szeret, azt a keveset, a
mit a számukra hozott. – Hát, ilyen gondolatok bizony háborgatnak
néha. Hanem ehhez nekem nem kell kétszázezer forint. Ugyan mit
csinálnék annyi pénz mellett? Olyan munkát, a milyenhez én a
csekély kis eszemmel értek, akkor nem végezhetnék: valami nagyobbat
meg nem tudnék már megtanulni. Az lenne a sorsom, a mi ezer meg
ezer emberé, a ki nem találja meg a helyét a világban; nincs semmi
dolga: nem tud mit kezdeni a rámaradt pénzzel; hát lesz belőle
korhely, naplopó: – én is az lennék. Nincs áldás a meg nem szolgált
pénzen. Ha én most egyszerre dúsgazdaggá lennék, elveszteném azt a
dominiumomat, a miből most élek, a mi holtig eltart: a
munkakedvemet; s úgy végezném, mint egy részeges koldus.</p>
<p>(Ugyan erősen védi a poziczióját! gondolá magában a a detektiv.
S még jobban megerősödött a gyanujában. Ennek van valami féltett
kincse, a mit nem ád oda kétszázezer forintért sem.)</p>
<p>János újra rágyujtott a pipára: s most már ő maga fűzte tovább
az eszmejárást.</p>
<p>– Hát úgy-e, bajtárs, X. X. Katalin grófnő férjének volt szép
palotája, uradalma, vadaskertje, pompás fogatai, mindennap fáczán,
vaddisznó, marczafánk az asztalán: bordeauxt ivott, meg franczia
pezsgőt. Azért még is főbe lőtte magát. «Sok» pénze sok nagy úrnak
van: de «elég» pénze csak a szegény embernek szokott lenni.</p>
<p>– Hát jól van pajtás. Ha meg nem akarod tenni pénzért, tedd meg
emberszeretetből. Az a nyomorúlt anya kétségbe van esve. Minden
áldozatra kész a leányáért.</p>
<p>– De nagyon elhibázta a dolgát. Ötszázezer forintot kinál a
leánya fejében. Ha három mázsa arany helyett <span class=
"pagenum"><a name="Page_252" id="Page_252">-252-</a></span> egy lat
szeretetet kinálna: azzal talán visszaszerezhetné.</p>
<p>– Eredj oda hozzá, és mondd meg ezt neki.</p>
<p>– Én menjek a grófnő elé?</p>
<p>– Úgy is illik. Ő a te nagy betegségedben kiváló részvétet
tanusított irántad. Ezt megköszönni gavalléros kötelesség.</p>
<p>– Jól van. Holnap teszem nála tiszteletemet.</p>
<h2><span class="smaller">XXXV. FEJEZET.</span><br />
ÚR ÉS URABB.</h2>
<p>X. X. Katalin grófnő cserét csinált egy rokonával: a bécsi
palotáját elcserélte ennek a budapesti palotájával. Nem akart többé
azon szerencsétlenség színhelyén lakni.</p>
<p>Bécsbe csak egyszer ment még fel: megrendelni a pompás
síremléket Tilgner műtermében az elhunyt Oszkár gróf sírja fölé.
Kieszközölte a községtanácsnál, hogy az emlék a koporsóval együtt a
Central-Friedhofban legyen elhelyezve, a nevezetes férfiak sorában.
Hiszen elég nevezetes volt mind élete, mind halála.</p>
<p>Arról az intermezzóról, a mit a grófnő Budapesten férfiruhában
töltött el, a rendőri közegeken kivül senki sem tudott semmit.
Mindenki azt hitte, hogy a grófnő ez idő alatt el volt temetkezve
falusi kastélyában. Még az ügyvédje tudott a dologról általában: de
a részletekben semmit. No’jszen ha ezek kitudódtak volna, lett
volna farsangjuk az újságiróknak! Szent Juvenal! Micsoda
jeleneteket tudna ezekből komponálni egy mesterségét értő
regényiró!</p>
<p>A magyar fővárosban azután ismét teljes visszavonultságban élt a
grófnő. Ismerősök, rokonok csak a kapusnál hagyott névjegyeik által
tudatták megemlékezésüket. Levelek, a mik nem fekete szegélyes
boritékban érkeztek, visszautasíttattak. <span class=
"pagenum"><a name="Page_253" id="Page_253">-253-</a></span></p>
<p>Az egész cselédség livréeje mély gyász volt.</p>
<p>Egy déli órában egy konstábler jelentkezett a kapusnál. Azt
mondá, hogy a grófnővel van beszéde.</p>
<p>Rendőrnek nem lehet azt mondani, hogy nem fogadják el. A kapus
kinyitotta előtte a tornácz üvegajtaját s felbocsátotta a fekete
pokróczczal bevont lépcsőzeten.</p>
<p>A lépcsőház közepén volt egy nymphaszobor, fehér márványból.
Most az is fekete kreppfátyollal volt behúzva.</p>
<p>A pitvarban strázsált egy inas. A konstábler jöttére az előhívta
a komornyikot: fekete frakkja, pulidere és harisnyája volt mind a
kettőnek és fehér tászlis nyakravalója. A konstáblert bebocsáták az
előszobába, a hol az levette kalapját.</p>
<p>A komornyik feszes méltósággal kérdezé a konstáblertől:</p>
<p>– Hivatalos minőségben tetszik jönni?</p>
<p>– Ha hivatalos ügyben jönnék, akkor nem venném le a kalapomat, s
nem kérnék bejelentést. Tiszteletemet akarom tenni ő
méltóságánál.</p>
<p>A komornyik furcsán rángatta a szemöldökét. Egy konstábler, a ki
«vizit»-be jön egy grófnőhöz! A mély gyász idején!</p>
<p>– Szabad kérnem a becses nevét?</p>
<p>A konstábler a mellén levő érczlemezre mutatott.</p>
<p>– A «116-ik szám.»</p>
<p>Furcsa monogramm!</p>
<p>Azért csak bement a jelentéssel.</p>
<p>Aztán rövid idő mulva visszajött. Csak úgy csikorogtak az
arczvonásai a kényszeredett nyájasságtól.</p>
<p>– Tessék besétálni a szalonba. – Inas és komornyik nagy
fejcsóválásokat míveltek. S utána lestek a kulcslyukon, hogy vajjon
nem fog-e a konstábler salutálni a porczellán szerecsennek, a ki az
ajtó mellett áll, csont tálat emelve.</p>
<p>A konstáblernek ideje volt szétnézni a teremben.</p>
<p>Az elfogadási teremből jobbra-balra pompás bútorzatú
<span class="pagenum"><a name="Page_254" id=
"Page_254">-254-</a></span> szobák nyiltak. Ajtó egyiken sem volt;
nehéz persa félfüggönyök takarták félig a nyilást. Az elfogadó
terem falain gobelinek voltak, bútorzata baroque stylu: jobbra
abból nyilt a salon; ott már minden japáni volt. Egy átjáró előtt
(ajtónak nem lehet nevezni) egy baloldali szobában sűrű fekete
jattegyöngyökből fűzött zsinórok képeztek kárpitot: csillogva a
színes üvegtáblákon át rásütő naptól, mint egy fekete vizesés,
szivárvány foltokkal.</p>
<p>Ez a rezgő kárpit kétfelé vált s annak a közepéből lépett elő
Katalin grófnő méltóságos alakja.</p>
<p>A fénytelen fekete öltöny emelte arczának creol sápadtságát,
göndör langos haja angolos csigafürtökben omlott két felől a
keblére, fekete csipkefátyollal letakarva. Kezében egy hosszúnyelű
lorgnont tartott s azon keresztül nézte végig a különös látogatót.
Aztán úgy tett, mintha kegyesen ráismerne.</p>
<p>– Ah ön az? A veres keresztből.</p>
<p>– Igen is, méltóságos asszonyom. Kötelességemnek tartottam
eljönni és megköszönni méltóságodnak irántam tanusított kegyes
részvétét.</p>
<p>– Ön azt megérdemelte. Hallottam önt dicsértetni. Ön hivatása
teljesítésében kapta veszélyes sebeit.</p>
<p>– Már begyógyultak. Hála a gondos ápolásnak, a miben
részesültem.</p>
<p>– Látom, hogy ön meg is kapta érte megérdemlett jutalmát. Ő
felsége kitüntetésben részesítette önt. Ez a legnagyobb
elismerés.</p>
<p>A grófnő mindig úgy beszélt, mintha csupán a János
késdöféseiről, meg az ezüst érdemkeresztjéről volna ezuttal a
szó.</p>
<p>Aztán hogy ez arra a kegyes gratulátióra nem felelt semmit: a
grófnő folytatá, ugyanabból a leereszkedő tónusból, ugyanazzal a
francziás orrhanggal, a lorgnonnal segítve összehúzott szemein.</p>
<p>– Én valóban nagyon érdeklődtem egy ilyen derék <span class=
"pagenum"><a name="Page_255" id="Page_255">-255-</a></span>
embernek a sorsa iránt. Magam is választmányi tagja vagyok a veres
keresztnek.</p>
<p>Úgy következett volna, hogy az ilyen derék embernek azt mondják:
«tessék helyet foglalni!» – Minő gondolat? Egy konstáblert
leültetni egy főúri salonban! Kell tudni a kegyosztásban is a
helyes mértéket.</p>
<p>– Tehetek önnek az érdekében valamit? kérdé a grófnő.</p>
<p>Most meg már épen nagyszerű volt! Leeresztett kezeit a
lorgnonnal egymás fölé téve.</p>
<p>– Grófnő! Én nem a magam érdekében jöttem ide alkalmatlankodni;
felelt erre a konstábler: hanem abban az ügyben, a melynek a
kiderítése végett méltóságod a múlt hetekben annyi sikertelen
kisérletet tett: Reznek detektivvel együtt.</p>
<p>Hajh, hogy elmúlt egyszerre Katalin grófnő szemeiről a
rövidlátás! hogy elfeledte egyszerre a franczia accentust. Szemei
teljes ragyogásukban nyiltak fel, s hangja visszanyerte azt a mély
reszkető csengését. Annyira elfeledkezett magáról, hogy megragadta
a konstábler kezét.</p>
<p>– Önnek bizalmas barátja Reznek úr, a detektiv?</p>
<p>– Sokszor van együtt dolgunk. A múlt télen mi ketten voltunk
megbízva egy küldetéssel, a melyre a grófnő előtt tudvalevő távirat
adott okot.</p>
<p>– Jöjjön velem. Suttogá a grófnő s aztán folyvást kezében tartva
a látogató kezét, maga után vonta azt, keresztül a jattegyöngy
kárpiton és egy szőnyegajtón: egész a boudoirjába, s ott megkínálta
leüléssel, egy olyan niluskék bársony karszékbe: a kalapját is
kivette kezéből, s maga leült vele szemközt egy balsacra.</p>
<p>A boudoir levegője heliotrop parfumtől volt terhes: nehéz
damasztfüggönyök félárnyékot tartottak benne.</p>
<p>Egy szögletben, háromféle pálmától beárnyékolva állt egy
festőtámlányon egy férfi arczképe, sűrű fekete selyemfátyollal
letakartan, a másik szögletben egy Mária-szobor elefántcsontból:
alatta imazsámoly; az alcovent nehéz <span class="pagenum"><a name=
"Page_256" id="Page_256">-256-</a></span> brokát függöny zárta el;
a márványkandalló fölött egy remekművü óra számlálta a
perczeket.</p>
<p>– Ön tudja, hogy miről van szó? Kérdezé a grófnő tompított
hangon.</p>
<p>– Ezt a hivatalos megbízatás szerint kell tudnom. Az volt ránk
bízva, hogy X. X. Amelie grófnőt az érkező vonaton ismerjük fel s
azután kisérjük figyelemmel, és tudjuk ki, hol tartózkodik? A
közbejött hózivatar meghiusított minden igyekezetet. Az úri utazók
elmaradtak Hatvanban; a hóból kiásott vonaton nem jött más fiatal
nő, mint egy varróleány, a ki egy vasúti őrnél volt bérlett
szálláson: s a ki ugyanannak a váltóőrnek a kiséretében a több
nappal azelőtt elhagyott szállására el is ment. Nehány szót
váltottam is vele, mikor a perronról átment a folyosóra.</p>
<p>– Ön látta a leánynak az arczát?</p>
<p>– Nem igen láthattam; mert a hózivatar miatt az arcza be volt
burkolva, s a perronon már sötét volt.</p>
<p>– De hát bizonyos ön arról, hogy ez ugyanaz a leány volt, a ki
azelőtt a váltóőrnél lakott?</p>
<p>– Erre a kérdésre nehezen tudok megfelelni. Én ugyanabban a
házban tartottam szállást egy mansard szobában, a melyben a
mamselle birt egy kis benyiló kamrát. Egy-egy perczre találkoztam
vele, mikor jövet-menet a közös konyhán keresztül mentem. Olyankor
a varrónő mindig a himző ráma fölé volt hajolva s nekem nem
hivatásom munkás-leányok arczába akaratuk ellen nézegetni. A
szállásadóink, férj és feleség: azt állíták előttem, hogy az
elveszettnek hitt varróleány hazakerült, a kinek három nappal
előbbi eltünését épen én jelentettem fel. S nekem semmi gyanúokom
nem volt valami mást hinni. Másnap reggel hivatalos jegyzőkönyvet
vettem fel a leánynyal. Akkor láttam először az arczát. Ő magát az
eltávozott varróleánynak vallotta s számot tudott róla adni, hogy
hol járt. Azután sem vettem rajta észre semmit, a mi a varróleányt
meghazudtolta volna rajta. Az a leány dolgozott <span class=
"pagenum"><a name="Page_257" id="Page_257">-257-</a></span>
szorgalmasan, élt szegényesen, szobát sepert, kávéját főzte, a hogy
varróleányok szoktak.</p>
<p>– Uram! szólt a grófnő. Én őszintén szólok önhöz. Minthogy
segélyéhez kell folyamodnom: be kell önt avatnom szomoru családi
titkunkba. – Látta ön valaha annak a varróleánynak az irását?</p>
<p>– Soha sem láttam s a szállásadóitól tudom, hogy levelet
senkinek sem irt.</p>
<p>– Tekintse ön meg ezt a levelet.</p>
<p>Katalin grófnő átadta a leánya búcsúlevelét a konstáblernek.</p>
<p>Az végig olvasta azt és aztán vissza adta.</p>
<p>E levél elolvasása alatt kigyulladt a férfi arcza.</p>
<p>Ugyanaz az embermegfordító villanycsapás érte, mint mikor
Tarafás uram azt mondá Lidi kisasszonynak, hogy «persona». Az egy
Lohengrint alakított belőle, a ki karddal verekedni kész; ez a
levél pedig egy Abraham a Santa Clarát, a kiben megnyilik a
prédikálási véna.</p>
<p>Előbb nagyot hallgatott utána: megvárva, a míg az antik óra mély
harangkongásu ütéssel végigdöngi a tizenkét órát – délben. A
kisértetek órája fényes nappal.</p>
<p>– És a grófnő ennek a levélnek a nyomán indult el a leányát
keresni?</p>
<p>– Ez volt a egyedüli útjelző.</p>
<p>– És aztán bejárta a grófnő a detektiv társaságában a fővárosnak
azokat a mulató helyeit, a hol azok a leányok találhatók, a kik
mindenütt otthon vannak és mégis sehol sincsenek otthon.</p>
<p>– Igen.</p>
<p>– Elment a grófnő az orpheumokba; a táncziskolákba: a «kék
macska», meg a «veres macska» helyiségeibe; a Victoriákba, meg az
Eldorádókba?</p>
<p>– Mindenütt megfordultam.</p>
<p>– Azután leszállt még mélyebbre. A bumszti pinczékbe, az éjjeli
kávéházakba: a csárdába, a hol a szépségek börzéjét <span class=
"pagenum"><a name="Page_258" id="Page_258">-258-</a></span>
tartják, mint egy rabszolgavásáron. Ott kereste az eltünt
leányát?</p>
<p>– Sehol sem találtam.</p>
<p>– És aztán örült rajta ugy-e, hogy nem találta ott? – Hát aztán,
mondja csak a grófnő: azok a nők, a kik éjjeli világítás mellett,
vakmerő öltözetekben, fehérre, pirosra kifestve; a fejükön bolondok
sipkájával, tivornyázó közönség mulattatására, csintalan dalokat
énekelnek; a kapott bukétot a keblük szögletébe tüzik: a kik
trapézen lóbbálják magukat, üveg medenczékben uszkálnak, kerékpáron
nyargalásznak, a kik kiállnak eleven képeket játszani: egész
öltözetük egy jarretière… ezek azok a képek, a mik az ön leányához
hasonlítanak?</p>
<p>– Nem! Nem hasonlítanak hozzá.</p>
<p>– Hát talán azok a leányok, a kik a pezsgős poharakat a falhoz
hajigálják, lábaikkal az asztalon dobolnak és a hajukkal a földet
seprik, a kiket egyik ittas vendég a másiknak az ölébe hajigál, a
kik az asztal közepén csárdást tánczolnak, a kik kiveszik a közbaka
szájából a virginiát s tovább sziják, a kik a czipőjük orrával
leütik a tánczosuk fejéről a kalapot, s az őrült táncz végezte
után, ott hevernek a lépcsőkön eszméletlenül… ezek a képek
hasonlítanak a grófnő leányához?</p>
<p>– Oh nem: irtózat visszagondolni rá!</p>
<p>– Hát talán azok a szerencsétlen teremtések, a kik a
lámpagyujtás hajnalára megjelennek az utczán, s végig húznak a
járdákon: feltünő viseletben, csábító kacsintásokkal: a kik a hátuk
mögé nézegetnek, s a szembe találkozó férfinak elkezdenek halkan
dalolni. A kik belelépnek a sárba, mert éheznek, s a kenyerük oda
van dobva… Ezek az alakok hasonlítanak a grófnő leányához?</p>
<p>– Nem. Nem! Nem azok!</p>
<p>– És még is azoknak a világában kereste a grófnő egyetlen
leányát: a kit a grófnőnek kellett volna legjobban ismerni?
<span class="pagenum"><a name="Page_259" id=
"Page_259">-259-</a></span></p>
<p>– Elismerem, hogy tévedtem. Az ő saját levele tévesztett meg. De
hát utasítson ön jobb ösvényre.</p>
<p>– Lássa grófnő: az a leány, a ki ama végzetes éjszakán azon a
hófuvattól megkésett vonaton megérkezett: attól a naptul fogva el
nem hagyta a dolgozó asztalát, csak a mikor a kész munkát hazavitte
a kereskedőnek. Én láttam őt nap-nap után egy keserves lélekölő
munkában fáradni kitartón. Valami főuri menyasszony kelengyéjéhez
kellett a családi czímert száznegyvennégyszer felhimezni. És ő azt
végezte zúgolódás nélkül. – Hasonlít ez a vonás a grófnő
leányához?</p>
<p>– Minő czimer volt az? kérdezé a grófnő.</p>
<p>– Egy fekete hattyu arany mezőben.</p>
<p>– Szentséges Jézusom! Az én családi czimerem!</p>
<p>– És elhiszi a grófnő, hogy még sem látta senki a leányt
könnyezni, a míg azt a munkát végezé? Száznegyvennégyszer ugyanazt
a fekete hattyút arany mezőben, grófnő asszonyom! Hat hétig
éjjel-nappal ugyanazt a családi czimert! Éjjel a kőolaj lámpánál,
nappal a mosó konyha lugtól bűzös ködében! Hasonlít ez a vonás az
ön leányához, grófnő asszonyom?</p>
<p>– Oh igen! igen! rebegé a grófnő, s most már engedé a könnyeit
szabadon folyni s megszorítá az egyszerű katonaember kezét.</p>
<p>– Mindenki szerette azt a leányt: mert mindenkihez jó volt. Nem
úgy, a hogy leányt szokás szeretni, hanem a hogy egy szentet. –
Üres kézzel is tudott jótéteményt osztogatni. – Szállásadó
gazdáját, hű feleségével együtt az öngyilkosságtól tartá vissza,
mikor azok egyszerre kenyerüket vesztették, s a szegény
hajótörötteket elvezette olyan boldog menhelyre, a hol most már
megnyugszanak. – Bálványa, őriző angyala volt a szegényeknek, a kik
körülvették, a kiért még az a szegény malterhordó napszámos is
tüzön vizen kész volt keresztül törni, valóságos világító fény volt
a koldusok nyomorult társaságában… Hát ez a vonás hasonlít-e az ön
leányához, grófnő asszonyom? <span class="pagenum"><a name=
"Page_260" id="Page_260">-260-</a></span></p>
<p>– Az! az! Ő az valóban!</p>
<p>– És azután nem hogy önmagát dobta volna oda a bűn fertőjébe,
hanem a mikor megtudta, hogy egy ártatlan gyermeket, ki ugyanazon
házban lakott, a saját elvetemült nagyanyja a vétek útjára akar
csábítani; – nem tűrte, kiragadta a nagyanyja kezéből: nem irtózott
a rendőrségre felmenni, feljelentést tenni: a nagyanya őrült volt:
azt a tébolydába vitték, és ekkor ez a szegény varrónő a magára
hagyott gyermeket magához vette: csekély keresményét, szűk lakását
megosztotta vele; dolgozni tanítá, munkát szerzett neki, hogy
megmentse testét, lelkét. – Ráismer-e ebben a vonásban a leányára,
grófnő asszonyom?</p>
<p>– Ez ő! Ez ő! szólt a grófnő nevetve és zokogva egyszerre.
Mondja ön, hol találok reá?</p>
<p>És nem tartózkodott a közvitéz kezét mind a két keze közé
szorítani, s a hangjának teljes érző reszketésével beszélni
hozzá.</p>
<p>Paczal János felállt a karszékből s hivatalos arczot öltött.</p>
<p>– A bécsi utczában van egy nagy divatárus kereskedés.</p>
<p>– Tudom. Annál szoktam megrendeléseket tenni.</p>
<p>– Tehát tegyen a grófnő ottan ismét megrendelést valami
öltönyre; akkor aztán majd meg fog tudni – többet.</p>
<p>– Köszönöm. Nagyon köszönöm önnek. Szólt a grófnő, nyugodt
kedélyt erőltetve, s mintha helyre akarná ütni azt a hibáját, hogy
ez ember előtt ennyi elérzékenyülést mutatott, ismét fölvette az
előkelő souplesset, délczegséget s kegyes leereszkedéssel mondá:
«Én fényes díjat tüztem ki annak, a ki eltünt leányomat feltalálni
segít: ön tapasztalni fogja, hogy X. X. grófnő a szavát be szokta a
váltani».</p>
<p>Azzal kegyteljesen inte a konstáblernek a kezével, hogy vége a
fogadtatásnak: elmehet. <span class="pagenum"><a name="Page_261"
id="Page_261">-261-</a></span></p>
<p>Hanem ezuttal a nagy úr magánál urabbal talált összeakadni.</p>
<p>– Grófnő méltóságos asszony. Ma «én» ajándékoztam önnek oda
olyan kincset, a mit ön és önnek minden ivadéka egész világi
birtokával «nekem» meg nem fizethet! A mit tettem: kötelesség volt.
Nem jár érte ajándék, konstábler vagyok.</p>
<p>S azzal feltette a fejére a kalapját, a hogy egy közrendőrnek a
szolgálati szabályzat parancsolja.</p>
<p>– Isten önnel, méltóságos grófnő!…</p>
<hr class="tb" />
<h2><span class="smaller">XXXVI. FEJEZET.</span><br />
MÉG EGYSZER A FEKETE HATTYÚ.</h2>
<p>A grófnő nem értett ebből a furcsa kimenetelből semmit.</p>
<p>Mi lelte ezt az embert? Ezt a pórt? Ezt a semmit? Hogy ő
visszautasítja a dijazást? Talán nem tudja, miről van szó? Milyen
összegről? Azt hiszi borravalóról beszélnek? No majd megérti
később.</p>
<p>Most mással volt eltelve a lelke.</p>
<p>Odament a Mária szoborhoz s letérdelt az imazsámolyra. Egy
nyitva hagyott imakönyv volt azon. Imádkozott. Mindennap egy egész
órát szokott imával eltölteni. Azt a szomorú óráját a napnak, a
melyen Oszkár öngyilkossá lett.</p>
<p>Már kétszer zavarták ki az imájából. Egyszer a komorna, azzal a
jelentéssel, hogy itt van a mamzelle a ruhaderékkal; másodszor meg
a komornyik ezzel a 116-os konstáblerrel. A félbeszakított imát be
kellett végezni.</p>
<p>Az utolsó ámen után a grófnő a komorna szobájába szolgáló
villanycsengetyühöz ment s megnyomta annak a gombját. <span class=
"pagenum"><a name="Page_262" id="Page_262">-262-</a></span></p>
<p>A komorna bejött. Uj cseléd volt – (ama bizonyos karperecz
história óta.)</p>
<p>– Most már bejöhet a mamzelle a ruhaderékkal.</p>
<p>A komorna után nyomban bejött a divatárus czég kisasszonya.
Hozta az elkészített új ruhaderekat felpróbálni, azon is hattyú
alakura idomított czikornyák voltak fekete fénytelen gyöngyből.</p>
<p>A grófnő abban a pillanatban az öröm ijedelmével sikolta fel:
«Amelie».</p>
<p>A mamzelle háta mögé nézett. Nyilván azt hitte, hogy a komornát
hiják.</p>
<p>Hanem a grófnő oda rohant hozzá s megragadta a kezét.</p>
<p>– Leányom!</p>
<p>A varróleány kegyeletes szánalommal nézett a grófnőre s szeliden
visszahúzódott.</p>
<p>– Grófnő! Ön csalódik. Az én nevem Gratulin Lidia. Varrónő
vagyok.</p>
<p>– Nem! Nem! Te Amelie vagy! Az én leányom.</p>
<p>– Nem, grófnő. Én Gratulin Lidi vagyok. Otthon a szállásomon
megvannak az okmányaim; erkölcsi bizonyítványom, keresztlevelem.
Apám Gratulin Fridolin volt: szabómester Rimaszombatban. Anyám
Perpera Amália. Tavaly nyár óta itt dolgozom a bécsi utczai
divatkereskedésben.</p>
<p>– Lehetetlen! Lehetetlen az! Ez arcz, a termet! Ezek a szemek.
Ez a hang. Te X. X. grófnő vagy.</p>
<p>Erre kissé tetszelgősen mosolygott a leány.</p>
<p>– Mondták ám többen már, hogy meglepően hasonlítok a grófnőhöz.
De én nem akarok a csalódással visszaélni, a mi úgy is elébb-utóbb
kiderülne. Én egy szegény leány vagyok: szegény szülőktől. Nem
tudok semmit, csak varrni, meg himezni.</p>
<p>– Az nem igaz! Te Amelie vagy! Ne tetézd kétségbeesésemet azzal,
hogy megtagadsz. Az én leányom egy varrónő, a ki napestig dolgozik!
Te himzed a fekete <span class="pagenum"><a name="Page_263" id=
"Page_263">-263-</a></span> hattyukat az én elátkozott öltönyeimre?
S jársz kopott ruhában! – Mit akarsz? Térdre essem előtted? utánad
csúszszak bocsánatot kérve? Nem vagyok-e eléggé megverve a sorstól?
Látod ezt a gyászruhát rajtam? Tudod, hogy Oszkár öngyilkossá
lett?</p>
<p>– A nevére emlékezem. Olvastam valahol.</p>
<p>– Csak a névre? Hát azokra a szép ragyogó szemeire nem?</p>
<p>– Nem láttam soha.</p>
<p>– Hát azokra az édes hizelgő szavakra? a mik engem is kárhozatra
vittek?</p>
<p>– Nem hallottam soha.</p>
<p>– Mered azt mondani? Ide nézz e képre! Nem félsz, hogy
megszólít?</p>
<p>Azzal lerántotta a selyemfátyolt a festőállványon levő képről.
Angeli művész ecsetje remekelt azon. Azok a szép szemek oly
ismerősen néztek, az ajkak megszólalásra nyiltak. Mintha ő maga
élne ottan.</p>
<p>A leány idegeit végtül végig járta ez a bűvös villanyütés. A
szíve őrült sebességgel kezdett el dobogni. Valami szóval ki nem
mondható fájdalom dúlta fel az egész lelkét. – Hanem az arcza és az
ajka nem árult el semmit.</p>
<p>– Nagyon szép arczkép… suttogá csendesen.</p>
<p>– Csak szép arczkép? És semmi más? Rebegé a grófnő. – Irtóztató
játék, a mit most velem üzesz! Ez már kegyetlenség, ennyire vinni
az alakoskodást! – Nézd! – Egy levelet hordok a keblemen.
Éjjel-nappal velem van. Ez volt az utolsó levele, a mit abban az
órában irt, a mikor rettenetes elhatározását végrehajtá.</p>
<p>Ezzel a grófnő egy kis, boritékba zárt levélkét vont elő a
vállfüzője alól.</p>
<p>– Látod ezt? Még le van zárva pecséttel. Nincs felbontva. – Mert
ez a levél nem nekem szól. – Azóta mindig keresem azt, a kinek a
nevére czimezve van. Magát a poklok országát jártam össze-vissza
érte, úgy kerestem. – Látod e nevet a boritékon? «Amelienak». Nem
<span class="pagenum"><a name="Page_264" id=
"Page_264">-264-</a></span> én hozzám irta az utolsó levelét, hanem
a leányomhoz. – Nem akarod felbontani e levelet? Nem olvasod el,
mit ir a halott – Amelienak?</p>
<p>A leány reszketett, ingadozott. Emberfölötti volt a
megkisértés.</p>
<p>Egy izenet a túlvilágról… Egy kedves halott utolsó szavai!…</p>
<p>Odanézett merőn annak a megszólalni kész arczképnek a
szemébe.</p>
<p>És aztán magában sóhajtá: «én mindennap imádkozom érted;
mindennap megbocsátok neked… Te ne szólj hozzám többé!»</p>
<p>Azzal hideg nyugodt szóval mondá:</p>
<p>– A levél nem nekem szól. – Én «Lidia» vagyok.</p>
<p>S visszaadta a grófnőnek a levelet feltöretlen.</p>
<p>– Légy hát akárki! De annyira hasonlítasz az én elvesztett
gyermekemhez, hogy el nem hagyhatlak magamtól többé. Engem
borzasztó csapások értek. Csoda, hogy meg nem őrültem. Meg vagyok
törve, megalázva. – Nem tudok megbocsátani magamnak. Nem tudom, mi
czélja van az életnek többé. Akárki leánya légy: te benned találtam
föl a vezeklésemet. Elviszlek magammal. Leányommá fogadlak. Az ő
helyét fogod betölteni. Szép vagy, gazdag lészsz: – az egész
főrendű fiatalság fog körülrajongni: s a kire választásod fog esni,
előre birja a beleegyezésemet. Csak jőjj velem. Ha ragyogni,
mulatni akarsz, itt maradunk a fővárosban; ha utazni kivánsz,
elviszlek a világ legszebb helyeire. Ha szeretsz félrevonultan
élni, együtt rejtőzünk el falusi kastélyomban. Oh csak jőjj
velem.</p>
<p>A varróleány végig hallgatta mind ezt nyugodtan. S aztán
szeliden válaszolt:</p>
<p>– Grófnő. Mély tisztelettel hajlok meg az ön nagy fájdalma
előtt. De én nem fogadhatom el önnek az ajánlatát, bármily fényes
jövendővel kecsegtessen is az. Én szegény vagyok s szeretek
szegénynek maradni. Választottam <span class="pagenum"><a name=
"Page_265" id="Page_265">-265-</a></span> is van, a kit tisztelek,
becsülök, szeretek, s a ki engem tisztel, becsül, szeret. Még most
fegyverrel szolgál, de a mint polgári állást nyer, nőül vehet, s
ketten együtt keresünk tisztességes munkával annyit, hogy
megélünk.</p>
<p>– Ki az? Mi a neve? Minő katonai rangja van?</p>
<p>– A neve: Paczal János. Jelenleg a 116-ik számu konstábler a
VI-ik kompániánál.</p>
<p>A grófnő egyszerre a szivéhez kapott a két kezével, elájult. A
leány nem engedte őt elesni, átkarolta: erős leány volt, s a
balzacra fekteté az elaléltat.</p>
<p>Akkor aztán megcsókolta a homlokát, a két szemét és az ajkait.
Majd letérdelt eléje és megcsókolta a kezét.</p>
<p>Azután letakarta a fátyollal az arczképet, úgy, a hogy elébb
volt.</p>
<p>Azután odament a villanycsengetyühöz, megnyomta a gombot.</p>
<p>A komorna bejött.</p>
<p>A varrónő odamutatott az urnőre.</p>
<p>– A grófnő elájult. Ma nem próbáljuk fel a ruhát.</p>
<p>«Adieu».</p>
<hr class="chap" />
<div class="chapter"></div>
<div class="footnotes">
<h2>Lábjegyzetek.</h2>
<div class="footnote">
<p><a name="Footnote_1" id="Footnote_1"></a> <a href=
"#FNanchor_1"><span class="label">1)</span></a> Most már a
Dunaparton van saját palotájában, s az ócska ház helyén
monumentális épület emelkedett.</p>
<p><a name="Footnote_2" id="Footnote_2"></a> <a href=
"#FNanchor_2"><span class="label">2)</span></a> Czigányul «a mi
urunk».</p>
<p><a name="Footnote_3" id="Footnote_3"></a> <a href=
"#FNanchor_3"><span class="label">3)</span></a> Ott van az
adóhivatal.</p>
</div>
</div>
<hr class="chap" />
<div class="chapter"></div>
<p><span class="pagenum"><a name="Page_266" id=
"Page_266">-266-</a></span></p>
<h2>TARTALOM.</h2>
<ul class="TOC">
<li><span class="roman">I.</span> A «Vigyázz» <span class=
"ralign"><a href="#Page_1">1</a></span></li>
<li><span class="roman">II.</span> A Pikusz <span class=
"ralign"><a href="#Page_9">9</a></span></li>
<li><span class="roman">III.</span> A fekete hattyu <span class=
"ralign"><a href="#Page_19">19</a></span></li>
<li><span class="roman">IV.</span> A zöld paradicsom <span class=
"ralign"><a href="#Page_28">28</a></span></li>
<li><span class="roman">V.</span> Jób hirei <span class=
"ralign"><a href="#Page_54">54</a></span></li>
<li><span class="roman">VI.</span> A nagy gráczia, meg a nagy
szerencse <span class="ralign"><a href=
"#Page_39">39</a></span></li>
<li><span class="roman">VII.</span> A bádogcsésze <span class=
"ralign"><a href="#Page_44">44</a></span></li>
<li><span class="roman">VIII.</span> Egy esős napon <span class=
"ralign"><a href="#Page_50">50</a></span></li>
<li><span class="roman">IX.</span> A ki a nagy pocsétán átvádolt
<span class="ralign"><a href="#Page_54">54</a></span></li>
<li><span class="roman">X.</span> A hagymás, a klárinétos, meg az
ibolyás <span class="ralign"><a href="#Page_61">61</a></span></li>
<li><span class="roman">XI.</span> A gaz Spatzirovszky kalandjai
<span class="ralign"><a href="#Page_67">67</a></span></li>
<li><span class="roman">XII.</span> Az ingyen sonka, meg a drága
Straduario <span class="ralign"><a href=
"#Page_74">74</a></span></li>
<li><span class="roman">XIII.</span> A szegénynek még előbb be kell
bizonyítani, hogy szegény <span class="ralign"><a href=
"#Page_81">81</a></span></li>
<li><span class="roman">XIV.</span> A protokollum, meg a kivasalt
kalap <span class="ralign"><a href="#Page_88">88</a></span></li>
<li><span class="roman">XV.</span> A varróleány éjszakája
<span class="ralign"><a href="#Page_107">107</a></span></li>
<li><span class="roman">XVI.</span> Az a kinek ép szive van
<span class="ralign"><a href="#Page_112">112</a></span></li>
<li><span class="roman">XVII.</span> A szegények etiquette
szabályai <span class="ralign"><a href=
"#Page_119">119</a></span></li>
<li><span class="roman">XVIII.</span> A Gratulin Lidia levele
<span class="ralign"><a href="#Page_123">123</a></span></li>
<li><span class="roman">XIX.</span> A kritikus nap <span class=
"ralign"><a href="#Page_128">128</a></span></li>
<li><span class="roman">XX.</span> Háromszoros halál <span class=
"ralign"><a href="#Page_133">133</a></span></li>
<li><span class="roman">XXI.</span> Mikor még Ádi és Zsuzsika
voltak <span class="ralign"><a href="#Page_141">141</a></span></li>
<li><span class="roman">XXII.</span> Lukács evang. XXI. rész 4. v.
<span class="ralign"><a href="#Page_148">148</a></span></li>
<li><span class="roman">XXIII.</span> A titkos költő és az ő
hallgatósága <span class="ralign"><a href=
"#Page_153">153</a></span></li>
<li><span class="roman">XXIV.</span> «Necessitas» mester s egyéb
titkok, a miket nem szabad továbbadni <span class="ralign"><a href=
"#Page_161">161</a></span></li>
<li><span class="roman">XXV.</span> Nagyszerű előkészületek
<span class="ralign"><a href="#Page_164">164</a></span></li>
<li><span class="roman">XXVI.</span> Tarafás Bazilius uram
<span class="ralign"><a href="#Page_175">175</a></span></li>
<li><span class="roman">XXVII.</span> A «zöld paradicsom» és a
«zöld pokol» <span class="ralign"><a href=
"#Page_186">186</a></span></li>
<li><span class="roman">XXVIII.</span> Az ezüst érdemkereszt és a
Straduvario <span class="ralign"><a href=
"#Page_195">195</a></span></li>
<li><span class="pagenum"><a name="Page_267" id=
"Page_267">-267-</a></span></li>
<li><span class="roman">XXIX.</span> Az, a kit a nők bálványoznak
<span class="ralign"><a href="#Page_201">201</a></span></li>
<li><span class="roman">XXX.</span> Az anya és vetélytársnő
<span class="ralign"><a href="#Page_204">204</a></span></li>
<li><span class="roman">XXXI.</span> A fizető nap <span class=
"ralign"><a href="#Page_223">223</a></span></li>
<li><span class="roman">XXXII.</span> A buvárok <span class=
"ralign"><a href="#Page_230">230</a></span></li>
<li><span class="roman">XXXIII.</span> Reznek úr <span class=
"ralign"><a href="#Page_236">236</a></span></li>
<li><span class="roman">XXXIV.</span> A «Burg-gendarme»-nál
<span class="ralign"><a href="#Page_243">243</a></span></li>
<li><span class="roman">XXXV.</span> Úr és urabb <span class=
"ralign"><a href="#Page_252">252</a></span></li>
<li><span class="roman">XXXVI.</span> Még egyszer a fekete hattyú
<span class="ralign"><a href="#Page_261">261</a></span></li>
</ul>
<p class="center">FRANKLIN-TÁRSULAT NYOMDÁJA.</p>
<hr class="chap" />
<div class="chapter"></div>
<div class="transnote">
<h3>Javítások.</h3>
<p>Az eredeti szöveg helyesírásán nem változtattunk.</p>
<p>A nyomdai hibákat javítottuk. Ezek listája:</p>
<table>
<tr>
<td class="tdr"><a href="#Page_31">31</a></td>
<td>politikai velemények</td>
<td>politikai vélemények</td>
</tr>
<tr>
<td class="tdr"><a href="#Page_135">135</a></td>
<td>ruhája l Jajveszékelt</td>
<td>ruhája! Jajveszékelt</td>
</tr>
<tr>
<td class="tdr"><a href="#Page_182">182</a></td>
<td>aztán a Lídi</td>
<td>aztán a Lidi</td>
</tr>
<tr>
<td class="tdr"><a href="#Page_229">229</a></td>
<td>Epen nem</td>
<td>Épen nem</td>
</tr>
<tr>
<td class="tdr"><a href="#Page_240">240</a></td>
<td>teljesíté kötelessségét</td>
<td>teljesíté kötelességét</td>
</tr>
<tr>
<td class="tdr"><a href="#Page_264">264</a></td>
<td>kire valasztásod</td>
<td>kire választásod</td>
</tr>
</table>
</div>







<pre>





End of the Project Gutenberg EBook of A gazdag szegények, by Mór Jókai

*** END OF THIS PROJECT GUTENBERG EBOOK A GAZDAG SZEGÉNYEK ***

***** This file should be named 62746-h.htm or 62746-h.zip *****
This and all associated files of various formats will be found in:
        http://www.gutenberg.org/6/2/7/4/62746/

Produced by Albert László from page images generously made
available by the Google Books Library Project


Updated editions will replace the previous one--the old editions will
be renamed.

Creating the works from print editions not protected by U.S. copyright
law means that no one owns a United States copyright in these works,
so the Foundation (and you!) can copy and distribute it in the United
States without permission and without paying copyright
royalties. Special rules, set forth in the General Terms of Use part
of this license, apply to copying and distributing Project
Gutenberg-tm electronic works to protect the PROJECT GUTENBERG-tm
concept and trademark. Project Gutenberg is a registered trademark,
and may not be used if you charge for the eBooks, unless you receive
specific permission. If you do not charge anything for copies of this
eBook, complying with the rules is very easy. You may use this eBook
for nearly any purpose such as creation of derivative works, reports,
performances and research. They may be modified and printed and given
away--you may do practically ANYTHING in the United States with eBooks
not protected by U.S. copyright law. Redistribution is subject to the
trademark license, especially commercial redistribution.

START: FULL LICENSE

THE FULL PROJECT GUTENBERG LICENSE
PLEASE READ THIS BEFORE YOU DISTRIBUTE OR USE THIS WORK

To protect the Project Gutenberg-tm mission of promoting the free
distribution of electronic works, by using or distributing this work
(or any other work associated in any way with the phrase "Project
Gutenberg"), you agree to comply with all the terms of the Full
Project Gutenberg-tm License available with this file or online at
www.gutenberg.org/license.

Section 1. General Terms of Use and Redistributing Project
Gutenberg-tm electronic works

1.A. By reading or using any part of this Project Gutenberg-tm
electronic work, you indicate that you have read, understand, agree to
and accept all the terms of this license and intellectual property
(trademark/copyright) agreement. If you do not agree to abide by all
the terms of this agreement, you must cease using and return or
destroy all copies of Project Gutenberg-tm electronic works in your
possession. If you paid a fee for obtaining a copy of or access to a
Project Gutenberg-tm electronic work and you do not agree to be bound
by the terms of this agreement, you may obtain a refund from the
person or entity to whom you paid the fee as set forth in paragraph
1.E.8.

1.B. "Project Gutenberg" is a registered trademark. It may only be
used on or associated in any way with an electronic work by people who
agree to be bound by the terms of this agreement. There are a few
things that you can do with most Project Gutenberg-tm electronic works
even without complying with the full terms of this agreement. See
paragraph 1.C below. There are a lot of things you can do with Project
Gutenberg-tm electronic works if you follow the terms of this
agreement and help preserve free future access to Project Gutenberg-tm
electronic works. See paragraph 1.E below.

1.C. The Project Gutenberg Literary Archive Foundation ("the
Foundation" or PGLAF), owns a compilation copyright in the collection
of Project Gutenberg-tm electronic works. Nearly all the individual
works in the collection are in the public domain in the United
States. If an individual work is unprotected by copyright law in the
United States and you are located in the United States, we do not
claim a right to prevent you from copying, distributing, performing,
displaying or creating derivative works based on the work as long as
all references to Project Gutenberg are removed. Of course, we hope
that you will support the Project Gutenberg-tm mission of promoting
free access to electronic works by freely sharing Project Gutenberg-tm
works in compliance with the terms of this agreement for keeping the
Project Gutenberg-tm name associated with the work. You can easily
comply with the terms of this agreement by keeping this work in the
same format with its attached full Project Gutenberg-tm License when
you share it without charge with others.

1.D. The copyright laws of the place where you are located also govern
what you can do with this work. Copyright laws in most countries are
in a constant state of change. If you are outside the United States,
check the laws of your country in addition to the terms of this
agreement before downloading, copying, displaying, performing,
distributing or creating derivative works based on this work or any
other Project Gutenberg-tm work. The Foundation makes no
representations concerning the copyright status of any work in any
country outside the United States.

1.E. Unless you have removed all references to Project Gutenberg:

1.E.1. The following sentence, with active links to, or other
immediate access to, the full Project Gutenberg-tm License must appear
prominently whenever any copy of a Project Gutenberg-tm work (any work
on which the phrase "Project Gutenberg" appears, or with which the
phrase "Project Gutenberg" is associated) is accessed, displayed,
performed, viewed, copied or distributed:

  This eBook is for the use of anyone anywhere in the United States and
  most other parts of the world at no cost and with almost no
  restrictions whatsoever. You may copy it, give it away or re-use it
  under the terms of the Project Gutenberg License included with this
  eBook or online at www.gutenberg.org. If you are not located in the
  United States, you'll have to check the laws of the country where you
  are located before using this ebook.

1.E.2. If an individual Project Gutenberg-tm electronic work is
derived from texts not protected by U.S. copyright law (does not
contain a notice indicating that it is posted with permission of the
copyright holder), the work can be copied and distributed to anyone in
the United States without paying any fees or charges. If you are
redistributing or providing access to a work with the phrase "Project
Gutenberg" associated with or appearing on the work, you must comply
either with the requirements of paragraphs 1.E.1 through 1.E.7 or
obtain permission for the use of the work and the Project Gutenberg-tm
trademark as set forth in paragraphs 1.E.8 or 1.E.9.

1.E.3. If an individual Project Gutenberg-tm electronic work is posted
with the permission of the copyright holder, your use and distribution
must comply with both paragraphs 1.E.1 through 1.E.7 and any
additional terms imposed by the copyright holder. Additional terms
will be linked to the Project Gutenberg-tm License for all works
posted with the permission of the copyright holder found at the
beginning of this work.

1.E.4. Do not unlink or detach or remove the full Project Gutenberg-tm
License terms from this work, or any files containing a part of this
work or any other work associated with Project Gutenberg-tm.

1.E.5. Do not copy, display, perform, distribute or redistribute this
electronic work, or any part of this electronic work, without
prominently displaying the sentence set forth in paragraph 1.E.1 with
active links or immediate access to the full terms of the Project
Gutenberg-tm License.

1.E.6. You may convert to and distribute this work in any binary,
compressed, marked up, nonproprietary or proprietary form, including
any word processing or hypertext form. However, if you provide access
to or distribute copies of a Project Gutenberg-tm work in a format
other than "Plain Vanilla ASCII" or other format used in the official
version posted on the official Project Gutenberg-tm web site
(www.gutenberg.org), you must, at no additional cost, fee or expense
to the user, provide a copy, a means of exporting a copy, or a means
of obtaining a copy upon request, of the work in its original "Plain
Vanilla ASCII" or other form. Any alternate format must include the
full Project Gutenberg-tm License as specified in paragraph 1.E.1.

1.E.7. Do not charge a fee for access to, viewing, displaying,
performing, copying or distributing any Project Gutenberg-tm works
unless you comply with paragraph 1.E.8 or 1.E.9.

1.E.8. You may charge a reasonable fee for copies of or providing
access to or distributing Project Gutenberg-tm electronic works
provided that

* You pay a royalty fee of 20% of the gross profits you derive from
  the use of Project Gutenberg-tm works calculated using the method
  you already use to calculate your applicable taxes. The fee is owed
  to the owner of the Project Gutenberg-tm trademark, but he has
  agreed to donate royalties under this paragraph to the Project
  Gutenberg Literary Archive Foundation. Royalty payments must be paid
  within 60 days following each date on which you prepare (or are
  legally required to prepare) your periodic tax returns. Royalty
  payments should be clearly marked as such and sent to the Project
  Gutenberg Literary Archive Foundation at the address specified in
  Section 4, "Information about donations to the Project Gutenberg
  Literary Archive Foundation."

* You provide a full refund of any money paid by a user who notifies
  you in writing (or by e-mail) within 30 days of receipt that s/he
  does not agree to the terms of the full Project Gutenberg-tm
  License. You must require such a user to return or destroy all
  copies of the works possessed in a physical medium and discontinue
  all use of and all access to other copies of Project Gutenberg-tm
  works.

* You provide, in accordance with paragraph 1.F.3, a full refund of
  any money paid for a work or a replacement copy, if a defect in the
  electronic work is discovered and reported to you within 90 days of
  receipt of the work.

* You comply with all other terms of this agreement for free
  distribution of Project Gutenberg-tm works.

1.E.9. If you wish to charge a fee or distribute a Project
Gutenberg-tm electronic work or group of works on different terms than
are set forth in this agreement, you must obtain permission in writing
from both the Project Gutenberg Literary Archive Foundation and The
Project Gutenberg Trademark LLC, the owner of the Project Gutenberg-tm
trademark. Contact the Foundation as set forth in Section 3 below.

1.F.

1.F.1. Project Gutenberg volunteers and employees expend considerable
effort to identify, do copyright research on, transcribe and proofread
works not protected by U.S. copyright law in creating the Project
Gutenberg-tm collection. Despite these efforts, Project Gutenberg-tm
electronic works, and the medium on which they may be stored, may
contain "Defects," such as, but not limited to, incomplete, inaccurate
or corrupt data, transcription errors, a copyright or other
intellectual property infringement, a defective or damaged disk or
other medium, a computer virus, or computer codes that damage or
cannot be read by your equipment.

1.F.2. LIMITED WARRANTY, DISCLAIMER OF DAMAGES - Except for the "Right
of Replacement or Refund" described in paragraph 1.F.3, the Project
Gutenberg Literary Archive Foundation, the owner of the Project
Gutenberg-tm trademark, and any other party distributing a Project
Gutenberg-tm electronic work under this agreement, disclaim all
liability to you for damages, costs and expenses, including legal
fees. YOU AGREE THAT YOU HAVE NO REMEDIES FOR NEGLIGENCE, STRICT
LIABILITY, BREACH OF WARRANTY OR BREACH OF CONTRACT EXCEPT THOSE
PROVIDED IN PARAGRAPH 1.F.3. YOU AGREE THAT THE FOUNDATION, THE
TRADEMARK OWNER, AND ANY DISTRIBUTOR UNDER THIS AGREEMENT WILL NOT BE
LIABLE TO YOU FOR ACTUAL, DIRECT, INDIRECT, CONSEQUENTIAL, PUNITIVE OR
INCIDENTAL DAMAGES EVEN IF YOU GIVE NOTICE OF THE POSSIBILITY OF SUCH
DAMAGE.

1.F.3. LIMITED RIGHT OF REPLACEMENT OR REFUND - If you discover a
defect in this electronic work within 90 days of receiving it, you can
receive a refund of the money (if any) you paid for it by sending a
written explanation to the person you received the work from. If you
received the work on a physical medium, you must return the medium
with your written explanation. The person or entity that provided you
with the defective work may elect to provide a replacement copy in
lieu of a refund. If you received the work electronically, the person
or entity providing it to you may choose to give you a second
opportunity to receive the work electronically in lieu of a refund. If
the second copy is also defective, you may demand a refund in writing
without further opportunities to fix the problem.

1.F.4. Except for the limited right of replacement or refund set forth
in paragraph 1.F.3, this work is provided to you 'AS-IS', WITH NO
OTHER WARRANTIES OF ANY KIND, EXPRESS OR IMPLIED, INCLUDING BUT NOT
LIMITED TO WARRANTIES OF MERCHANTABILITY OR FITNESS FOR ANY PURPOSE.

1.F.5. Some states do not allow disclaimers of certain implied
warranties or the exclusion or limitation of certain types of
damages. If any disclaimer or limitation set forth in this agreement
violates the law of the state applicable to this agreement, the
agreement shall be interpreted to make the maximum disclaimer or
limitation permitted by the applicable state law. The invalidity or
unenforceability of any provision of this agreement shall not void the
remaining provisions.

1.F.6. INDEMNITY - You agree to indemnify and hold the Foundation, the
trademark owner, any agent or employee of the Foundation, anyone
providing copies of Project Gutenberg-tm electronic works in
accordance with this agreement, and any volunteers associated with the
production, promotion and distribution of Project Gutenberg-tm
electronic works, harmless from all liability, costs and expenses,
including legal fees, that arise directly or indirectly from any of
the following which you do or cause to occur: (a) distribution of this
or any Project Gutenberg-tm work, (b) alteration, modification, or
additions or deletions to any Project Gutenberg-tm work, and (c) any
Defect you cause.

Section 2. Information about the Mission of Project Gutenberg-tm

Project Gutenberg-tm is synonymous with the free distribution of
electronic works in formats readable by the widest variety of
computers including obsolete, old, middle-aged and new computers. It
exists because of the efforts of hundreds of volunteers and donations
from people in all walks of life.

Volunteers and financial support to provide volunteers with the
assistance they need are critical to reaching Project Gutenberg-tm's
goals and ensuring that the Project Gutenberg-tm collection will
remain freely available for generations to come. In 2001, the Project
Gutenberg Literary Archive Foundation was created to provide a secure
and permanent future for Project Gutenberg-tm and future
generations. To learn more about the Project Gutenberg Literary
Archive Foundation and how your efforts and donations can help, see
Sections 3 and 4 and the Foundation information page at
www.gutenberg.org Section 3. Information about the Project Gutenberg
Literary Archive Foundation

The Project Gutenberg Literary Archive Foundation is a non profit
501(c)(3) educational corporation organized under the laws of the
state of Mississippi and granted tax exempt status by the Internal
Revenue Service. The Foundation's EIN or federal tax identification
number is 64-6221541. Contributions to the Project Gutenberg Literary
Archive Foundation are tax deductible to the full extent permitted by
U.S. federal laws and your state's laws.

The Foundation's principal office is in Fairbanks, Alaska, with the
mailing address: PO Box 750175, Fairbanks, AK 99775, but its
volunteers and employees are scattered throughout numerous
locations. Its business office is located at 809 North 1500 West, Salt
Lake City, UT 84116, (801) 596-1887. Email contact links and up to
date contact information can be found at the Foundation's web site and
official page at www.gutenberg.org/contact

For additional contact information:

    Dr. Gregory B. Newby
    Chief Executive and Director
    gbnewby@pglaf.org

Section 4. Information about Donations to the Project Gutenberg
Literary Archive Foundation

Project Gutenberg-tm depends upon and cannot survive without wide
spread public support and donations to carry out its mission of
increasing the number of public domain and licensed works that can be
freely distributed in machine readable form accessible by the widest
array of equipment including outdated equipment. Many small donations
($1 to $5,000) are particularly important to maintaining tax exempt
status with the IRS.

The Foundation is committed to complying with the laws regulating
charities and charitable donations in all 50 states of the United
States. Compliance requirements are not uniform and it takes a
considerable effort, much paperwork and many fees to meet and keep up
with these requirements. We do not solicit donations in locations
where we have not received written confirmation of compliance. To SEND
DONATIONS or determine the status of compliance for any particular
state visit www.gutenberg.org/donate

While we cannot and do not solicit contributions from states where we
have not met the solicitation requirements, we know of no prohibition
against accepting unsolicited donations from donors in such states who
approach us with offers to donate.

International donations are gratefully accepted, but we cannot make
any statements concerning tax treatment of donations received from
outside the United States. U.S. laws alone swamp our small staff.

Please check the Project Gutenberg Web pages for current donation
methods and addresses. Donations are accepted in a number of other
ways including checks, online payments and credit card donations. To
donate, please visit: www.gutenberg.org/donate

Section 5. General Information About Project Gutenberg-tm electronic works.

Professor Michael S. Hart was the originator of the Project
Gutenberg-tm concept of a library of electronic works that could be
freely shared with anyone. For forty years, he produced and
distributed Project Gutenberg-tm eBooks with only a loose network of
volunteer support.

Project Gutenberg-tm eBooks are often created from several printed
editions, all of which are confirmed as not protected by copyright in
the U.S. unless a copyright notice is included. Thus, we do not
necessarily keep eBooks in compliance with any particular paper
edition.

Most people start at our Web site which has the main PG search
facility: www.gutenberg.org

This Web site includes information about Project Gutenberg-tm,
including how to make donations to the Project Gutenberg Literary
Archive Foundation, how to help produce our new eBooks, and how to
subscribe to our email newsletter to hear about new eBooks.



</pre>

</body>
</html>
